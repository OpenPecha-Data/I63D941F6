༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
4819
TBRC Work Number (W)
20074
Title
བསླབ་བྱ་ཉེར་མཁོ་ཕྱོགས་བསྒྲིགས།
bslab bya nyer mkho phyogs bsgrigs
Author
Descriptor
Original Publication
Place
lan kru'u
Publisher
kan su'u mi rigs dpe skrun khang
Date
2000
1
1
2
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
4
228
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



;
LC Control Number: 2001291198
Type of Material: Text (Book, Microform, Electronic, etc.)
Main Title: Gans-ljons mkhas pa rim byon gyi bslab bya ñer mkho rnams phyogs gcig tu
bsgrigs pa dran sron bden tshig ces bya ba b’zugs so / [Cha-ris Skal-bzan-thogs-
med dan Nag-dban-sbyin-pas legs sgrig byas].
Variant Title: Chinese colophon title: Jiao hui ji
Chiao hui chi
Cover Title: Bslab bya ñer mkho phyogs bsgrigs
Edition Information: Par thens 1.
Published/Created: [Lan-chou] : Kan-su'u mi rigs dpe skrun khan ; Mtsho-snon 'Zin-chen 'Zin-hwa
dpe khan gis bkram, 2000.
Related Names: Skal-bzan-thogs-med, Cha-ris.
Nag-dban-sbyin-pa.
Description: 4, 228 p. ; 21 cm.
ISBN: 7542107054
Summary: Collection of advices on spiritual life by various Tibetan Buddhist scholars.
Subjects: Spiritual life (Buddhism)
LC Classification: MLCSA 2002/00571 BQ5640
Overseas Acq. No.: Ch-Tib-2001-291198; 27
Other System No.: (DLC) 200129119
Repro./Stock No.: Library of Congress -- New Delhi Field Office RMBY11.00
Quality Code: lcode



༄༅།།བསླབ་བྱ་ཉེར་ན་ཁོ་ཕྱོགས་བསྒྲིགས་
ཀན་སུའུ་མི་རིགས་དཔེ་སྐྲུན་ཁང་།



༄༅། །གངས་ལྗོངས་མཁས་པ་རིམ་བྱོན་གྱི་བསླབ་
བྱ་ཉེར་མཁོ་རྣམས་ཕྱོགས་གཅིག་ཏུ་
བསྒྲིགས་པ་དྲང་སྲོང་བདེན་ཚིག་
ཅེས་བྱ་བ་བཞུགས་སོ། །
ཀན་སུའུ་མི་རིགས་དཔེ་སྐྲུན་ཁང་།



བསླབ་བྱ་ཉེར་མཁོ་ཕྱོགས་བསྒྲིགས།
1
དཀར་ཆག
མཉམ་མེད་ཇོ་བོ་ཆེན་པོ་རྒྱ་གར་ལ་ཕེབས་ཁར་ལྷ་བླ་མ་བྱང་ཆུབ་འོད་
ལ་ཞལ་གདམས་སུ་སྩལ་པ་ཐར་འདོད་དཔའ་བོའི་སྙིང་ནོར་བཞུགས་
སོ། །
མཉམ་མེད་ཇོ་བོ་རྗེ། (1)
མི་ཆོས་གནད་ཀྱི་ཕྲེང་བ་བཞུགས་སོ། །
འབྲོམ་སྟོན་པ་རྒྱལ་བའི་འབྱུང་གནས།（5）
རང་གི་སློབ་མ་ལ་ཞེ་ཐག་པ་ནས་གྲོས་འདེབས་པའི་ཡི་གེ་སྙིང་གི་ཐུར་
མ་བཞུགས་སོ། །
བུ་སྟོན་རིན་ཆེན་གྲུབ། (11)
རང་ལ་བསྐུལ་བའི་ཚིགས་སུ་བཅད་པ་འཁོར་བ་ལས་སྐྱོ་བའི་གཏམ་
བཞུགས་སོ། །
རྗེ་ཙོང་ཁ་བ།(19)
བསླབ་བྱ་རིན་ཆེན་ཕྲེང་མཛེས་བཞུགས་སོ། །
པཎ་ཆེན་བློ་བཟང་ཆོས་ཀྱི་རྒྱལ་མཚན།(26)
ཞལ་གདམས་མགུར་མ་བཞུགས་སོ། །
ཤར་སྐལ་ལྡན་རྒྱ་མཚོ། (33）
ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་བྱ་གཅེས་པ་
བཅོ་བརྒྱུད་བཞུགས་སོ། །
ལྕང་སྐྱ་ངག་དབང་བློ་བཟང་ཆོས་ལྡན(36)



2
བསླབ་བྱ་ཉེར་མཁོ་ཕྱོགས་བསྒྲིགས།
སོ། །
བསླབ་བྱ་མུ་ཐི་ལིའི་འཁྲི་ཤིང་བཞུགས་སོ། །
ཀུན་མཁྱེན་འཇམ་དབྱངས་བཞད་པའི་རྡོ་རྗེ། (39)
མདོ་ནས་དངོས་སུ་གསུངས་པའི་བསླབ་བྱ་མདོར་བསྡུས་བཞུགས་
ཅོ་ནེ་གྲགས་པ་བཤད་སྒྲུབ། (43)
རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་མི་རྟག་པའི་སྣང་
ཚུལ་མགུར་དབྱངས་སུ་མཛད་པ་བཞུགས་སོ། །
རྒྱལ་དབང་བསྐལ་བཟང་རྒྱ་མཚོ། (52)
བསླབ་བྱ་གཞན་ཕན་བདུད་རྩིའི་སྙིང་བོ་བཞུགས་སོ། །
ལྕང་སྐྱ་རོལ་པའི་རྡོ་རྗེ། (56)
བསླབ་བྱ་མུ་ཏིག་ཕྲེང་བ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མ། (63)
བསླབ་བྱ་ལྷའི་རྔ་བོ་ཆེ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མ། (69)
བསླབ་བྱ་གཅེས་པ་བཅོ་བརྒྱད་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མ། (75)
ཆོས་རྗེ་སྐུལ་བཟང་བསམ་འགྲུབ་ལ་གནང་བའི་བསླསབ་བྱ་བཞུགས་
ཐུའུ་བཀྭན་བློ་བཟང་ཆོས་ཀྱི་ཉི་མ། (79)
བསླབ་བྱ་སྙིང་གཏམ་བླང་དོར་རབ་གསལ་བཞུགས་སོ། །
ཐའུ་བཀྭན་བློ་བཟང་ཆོས་ཀྱི་ཉི་མ། (83)
དམ་པའི་ཆོས་ལ་སྒྲུབ་པ་བྱེད་ཚུལ་བདུད་རྩིའི་ཐིགས་པ་བཞུགས་
སོ། །



བསླབ་བྱ་ཉེར་མཁོ་ཕྱོགས་བསྒྲིགས།
3
སོ། །
སོ། །
ཐུའུ་བཀྭན་བློ་བཟང་ཆོས་ཀྱི་ཉི་མ། (89)
བསླབ་བྱ་ནོར་བུའི་གླིང་དུ་བགྲོད་པའི་ལམ་ཡིག་བཞུགས་སོ། །
གུང་ཐང་བསྟན་པའི་སྒྲོན་མེ། (99)
ཉམས་མྱོང་རྒན་པོའི་འབེལ་གཏམ་ཡིད་འབྱུང་དམར་ཁྲིད་བཞུགས་
(108）
བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་བས་པ་མུ་ཐི་ལའི་
ཕྲེང་བ་བཞུགས་སོ། །
ཨ་ལག་ཤ་ངག་དབང་བསྟན་དར། (116）
ཉམས་ལེན་སྟོན་པའི་གདམས་པ་བཞུགས་སོ། །
ཡོངས་འཛིན་ཡེ་ཤེས་རྒྱལ་མཚན། (118）
མན་ངག་སྙིང་བོ་བཞུགས་སོ། །
ཡོངས་འཛིན་ཡེ་ཤེས་རྒྱལ་མཚན། (120)
ཕ་མའི་དྲིན་ལན་བསབས་པའི་སྙིང་བོ་བསྡུས་པ་བཞུགས་སོ། །
བྲིས་པ་མི་ཕམ་ཟླ་བ། (123）
ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་
ཆེའི་དོ་ཤལ་བཞུགས་སོ། ། དངུལ་ཆུ་དྷརྨ་བྷ་དྲ། (130)
མདོ་ སྔགས་ཡོངས་ ཀྱི་ལམ་ལ་དཔྱད་སྒོམ་བྱེད་ཚུལ་ གྱི་ཞལ་ཆེམས་
ལེགས་བཤད་ཆུ་གཏེར་འཕེལ་ བའི་རླབས་ཕྲེང་སྙིང་གི་ཐུར་མ་་་་་
བཞུགས་སོ། །
རྗེ་ཤེས་རབ་རྒྱ་མཚོ།(136)



བསླབ་བྱ་ཉེར་མཁོ་ཕྱོགས་བསྒྲིགས།
ཞལ་གདམས་གདམས་པའི་ལྕགས་ཀྱུ་བཞུགས་སོ།
ཞང་སྟོན་བསྟན་པ་རྒྱ་མཚོ། (154)
ཡིད་ལ་བསམ་པའི་དོན་ཚིག་གི་ལམ་དུ་མཚོན་པའི་བསླབ་བྱ་སྨོན་
ཚིག་དང་འབྲེལ་བའི་མགུར་དབྱངས་བཞུགས་སོ། །
ཀིརྟི་བློ་བཟང་འཕྲིན་ལས། (163)
བསླབ་བྱ་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མ་བཞུགས་
སོ། །
རྗེ་འཇིགས་མེད་འཕྲིན་ལས་རྒྱ་མཚོ། (168)
བསླབ་བྱ་ཉིན་མོའི་སྣང་བ་བཞུགས་སོ། །
རྡོ་སྦིས་དགེ་བཤེས་ཤེས་རབ་རྒྱ་མཚོ། (173)
སྙིང་བོའི་ལྷ་ཆོས་བྱེད་པར་གདམས་པ་བཞུགས་སོ། ། .……
དགེ་འདུན་ཆོས་འཕེལ། (182)
བོད་སོག་གི་སྐུ་སྐྱེ་རྣམས་ལ་སྩལ་པའི་ཞལ་གདམས་བཞུགས་སོ། །
ཚེ་ཏན་ཞབས་དྲུང༌། (185)
ཉམས་ལེན་བྱ་ཚུལ་རང་བློའི་བཅུད་ཐིགས་བཞུགས་སོ། །
དམུ་དགེ་བསམ་གཏན་རྒྱ་མཚོ། (195）
ཞར་བྱུང་།ཐ་མ་ཁ་དང༌། མྱོས་བྱེད། སྒོག་བཙོང་བཅས་པའི་ཉེས་
དམིགས་གསལ་བར་སྟོན་པ་ཞེས་བྱ་བ་བཞུགས་སོ། ། (212)



བསླབ་བྱ་ཉེར་མཁོ་ཕྱོགས་བསྒྲིགས།
1
༄༅། །མཉམ་མེད་ཇོ་བོ་ཆེན་པོ་རྒྱ་གར་ལ་ཕེབས་ཁར་
ལྷ་བླ་མ་བྱང་ཆུབ་འོད་ལ་ཞལ་གདམས་སུ་སྩལ་བ་
ཐར་འདོད་དཔའ་བོའི་སྙིང་ནོར་
ཞེས་བྱ་བ་བཞུགས་སོ། །
མཉམ་མེད་ཇོ་བོ་རྗེས་མཛད།
ཇོ་བོའི་ཞལ་ནས་
ན་མོ་གུ་ར་བེ། ཇོ་བོ་རྗེ་ཉིད་དང་བོ་མངའ་རིས་སུ་བྱོན་པའི་
དུས་ན་མངའ་རིས་སུ་ལོ་གཉིས་བཞུགས་ནས། ལྷ་བྱང་ཆུབ་འོད་
ཀྱིས་དབུ་མཛད་པ་རྣམས་ལ་གདམས་པ་མང་བོ་གནང་ནས་རྒྱ་གར་
དུ་གཤེགས་པར་དགོངས་ནས་ལམ་དུ་བཞུད་ཁར། ལྷ་བྱང་ཆུབ་
འོད་ཀྱིས་ད་དུང་ཞལ་གདམས་ཞིག་ཞུ་བྱས་པས།
སྔར་གྱི་དེས་ཆོག་ལགས་གསུངས་པ་ལ། ལྷས་ནན་སྐྱེད་པས་་་་
གདམས་པ་འདི་གནང་བའོ། །ཨེ་མའོ། ། མཁྱེན་པ་མཐོ་ཞིང་ཐུགས་
དགོངས་ཤིན་ཏུ་གསལ་བའི་གྲོགས་དག་ལ། ། རང་འཁོས་མེད་པའི་
བློ་དམན་བདག་གིས་མཆིད་གྲོས་གསོལ་པ་མི་རིགས་ཀྱང་། ། སྙིང་
ནས་གཅེས་པའི་ གྲོགས་པོ་དམ་པ་ཁྱེད་ཀྱིས་བདག་ལ་བསྐུལ་བ
ན། །བྱིས་པ་བློ་ཆུང་བདག་གིས་གྲོགས་ཀྱི་ཐུགས་ལ་མཆིད་གྲོས་འདི་
འདེབས་སོ། །གྲོགས་དག་བྱང་ཆུབ་མ་ཐོབ་བར་དུ་བླ་མ་དགོས་པས་



2
བསླབ་བྱ་ཉེར་མཁོ་ཕྱོགས་བསྒྲིགས།
བཤེས་གཉེན་དམ་པ་བསྟེན། །གནས་ལུགས་མ་རྟོགས་པར་དུ་ཐོས་
པ་དགོས་པས་བླ་མའི་གདམས་ངག་ཉོན། །ཆོས་ནི་ཤེས་པ་ཙམ་གྱིས་
སངས་ མི་རྒྱུ་བས་ ཤེས་ པས་མི་ཆོག་ ཉམས་ སུ་ལོངས། ། སེམས་ལ་་་
གནོད་ པའི་ཡུལ་དང་ཐག་བསྲིངས་ རྟག་ཏུ་དགེ་བ་འཕེལ་ སར་
སྡོད། །བརྟན་པ་མ་ཐོབ་བར་དུ་འདུ་འཛིས་གནོད་པས་དབེན་པའི་
ནགས་ཁྲོད་བསྟེན། །ཉོན་མོངས་སྐྱེ་བའི་གྲོགས་པོ་ སྤོངས་ལ་དགེ་
འཕེལ་ གྲོགས་བསྟེན་དེ་ སེམས་ཟུངས། ། ནམ་ཡང་བྱ་བའི་ལས་ལ་
ཟིན་པ་མེད་པས་ཞོག་ལ་ལྷན་གྱིས་སྡོད། །ཉིན་མཚན་རྟག་ཏུ་དགེ་བ་
བསྔོ་ཞིང་རྟག་ཏུ་རང་སེམས་བྱ་ར་གྱིས། །མན་ངག་ཡོད་པས་བསྒོམ་
པ་མིན་ན་ཅི་བྱེད་བླ་མའི་གསུང་བཞིན་སྒྲུབས། ། གུས་པ་ཆེན་པོས་
བསྒྲུབས་ན་རིང་བོར་མི་ཐོགས་འབྲས་བུ་འཕྲལ་དུ་འབྱུང༌། ། སྙིང་
ནས་ཆོས་བཞིན་བྱས་ན་ལྟོ་རྒྱབ་གཉིས་ཀ་ཞོར་ལ་འབྱུང་ཚུལ་འདུག།
གྲོགས་དག་འདོད་པ་རྣམས་ལ་ཚྭ་ཆུ་འཐུངས་བཞིན་ངོམས་པ་མེད་
པས་ཆོག་ཤེས་མཛོད། ། དྲེགས་རློམ་ང་རྒྱལ་ཁེངས་པའི་སེམས་ཀུན་
སྨོད་ལ་ཞི་ཞིང་དུལ་བར་གྱིས། །བསོད་ནམས་ཟེར་བའི་འདུ་འཛི་དེ་
ཡང་ཆོས་ཀྱི་བར་ཆད་ཡིན་པས་སྤོངས། ། རྙེད་དང་བཀུར་སྟི་བདུད་
ཀྱི་ཞགས་པ་ཡིན་པས་སྲང་ཁའི་རྡོ་བཞིན་སོལ། །བསྟོད་དང་གྲགས་
པའི་ཚིག་རྣམས་སླུ་བྲིད་ཡིན་པས་མཆིལ་སྣབས་བཞིན་དུ་དོར། །ད་
ལྟའི་བདེ་སྐྱིད་གཉེན་གསུམ་འཛོམ་ཡང་ཡིད་ཙམ་ཡིན་པས་རྒྱབ་ཏུ་
སྐྱུར། ། འདི་བས་ཕྱི་མ་རིང་བས་ཕྱི་མའི་རྒྱགས་ཕྱེར་ནོར་རྣམས་་་



བསླབ་བྱ་ཉེར་མཁོ་ཕྱོགས་བསྒྲིགས།
3
གཏེར་དུ་སྦོས། །ཐམས་ཅད་བོར་ནས་འགྲོ་བས་ཅིས་ཀྱང་བྱར་མེད་
གང་ལའང་ཞེན་མེད་གྱིས། ། དམན་པ་རྣམས་ལ་སྙིང་རྗེ་བསྐྱེད་ལ་
ཁྱད་དུ་གསོད་དང་བརྙས་པ་སྤོངས། །དགྲ་ཟིན་སྡེ་རིས་ཀུན་ལ་ཞེན་
ཅིང་ཆགས་པའི་ཕྱོགས་རིས་མེད་པར་མཛོད། ། ཡོན་ཏན་ཅན་ལ་
ཕྲག་དོག་མི་བྱ་གུས་པར་གྱིས་ལ་ཡོན་ཏན་བླང་། ། གཞན་སྐྱོན་མི་
རྟགས་རང་སྐྱོན་བརྟགས་ལ་རང་སྐྱོན་ཁྲག་ངན་བཞིན་དུ་ཕྱུངས། །
རང་དགེ་མི་བསམས་གཞན་དགེ་བསམས་ལ་ཀུན་ལ་བྲན་བཞིན་གུས་
པར་མཛོད། ། འགྲོ་བ་ཀུན་ལ་ཕ་མའི་འདུ་ཤེས་བསྐྱེད་ལ་བུ་བཞིན་
བྱམས་པར་གྱིས། ། རྟག་ཏུ་འཛུམ་པའི་བཞིན་དང་བྱམས་པའི་ཡིད་
ཀྱིས་ཁྲོ་མེད་གསོང་པོར་སྨོས། །འབྲེལ་མེད་སྨྲ་བ་མང་ན་འཁྲུལ་བ་
འབྱུང་བས་ཚོད་བཟུང་རན་པར་སྨོས། །དོན་མེད་བྱ་བ་མང་ན་དགེ་
སྦྱོར་འཆག་པས་ཆོས་མིན་བྱ་བ་ཞོག ། སྙིང་བོ་མེད་པའི་ལས་ལ་
རྩོལ་བ་མ་ཆེ་ངལ་བ་དོན་མེད་ཡིན། །གང་ཡང་འདོད་ཁར་མི་མཆི་ཕ་
རོལ་ལས་ལས་གྲུབ་པས་ལྷོད་ཀྱིས་གློད་ན་བདེ། །ཀྭ་ཡེ་དམ་པས་ཁྲེལ་
ན་ཤི་དང་འདྲ་བས་གཡོ་མེད་དྲང་པོར་སྲོང་། །ཚེ་འདིའི་བདེ་སྡུག་སྔ་
མའི་ལས་ལས་བྱུང་བས་གཞན་ལ་ གྱོད་མི་གདའ། ། བདེ་བ་ ༔
ཅད་བླ་མའི་བྱིན་རླབས་ལགས་པས་དྲིན་དུ་བཟོ་བར་མཛོད། ། རང་
རྒྱུད་མ་ཐུལ་བར་དུ་གཞན་རྒྱུད་མི་ཐུལ་བས་ན་ཐོག་མར་རང་རྒྱུད་
ཐུལ། ། མངོན་ཤེས་མེད་པར་གཞན་དག་སྨིན་པར་མི་ནུས་པས་ན་
སྒྲུབ་ལ་བརྩོན་པར་མཛོད། ། བསགས་པའི་ནོར་རྣམས་བཞག་ནས་
བ་ཐམས་



བསླབ་བྱ་ཉེར་མཁོ་ཕྱོགས་བསྒྲིགས།
འགྲོ་བར་ངེས་པས་ནོར་ཕྱིར་སྡིག་མ་གསོག། ལོངས་སྤྱོད་གཡར་བོ་
འདི་ལ་སྙིང་བོ་མེད་པས་སྦྱིན་པ་ཡོན་གྱིས་བརྒྱན་པ་ཐོང་། ། ཚེ་འདིར་
མཛེས་ཤིང་ཕྱི་མར་བདེ་བས་རྟག་ཏུ་ཚུལ་ཁྲིམས་རྣམ་དག་སྲུངས། །
སྙིགས་མའི་དུས་ན་ཞེ་སྡང་བདོ་བས་ཁྲོ་མེད་བཟོད་པའི་གོ་ཆ་གྱོན། །
ལེ་ལོའི་དབང་གིས་ད་དུང་ལུས་པས་སྒྲུབ་པའི་བརྩོན་འགྲུས་མེ་ལྟར་
སྦྱོར། །ཡེངས་མ་ལམ་དུ་མི་ཚེ་ཟད་པས་ད་ནི་བསམ་གཏན་བྱ་བར་
རན། ། ལོག་ལྟའི་དབང་གིས་གནས་ལུགས་དོན་མི་རྟོགས་པས་ཡང་
དག་དོན་ལ་གཞིགས། ། གྲོགས་དག་འཁོར་བའི་འདམ་རྫབ་འདི་ན་
སྐྱིད་མེད་ཐར་བའི་སྐམ་སར་གཤེགས། །བླ་མའི་གདམས་ངག་ཚུལ་
བཞིན་བསྒོམས་ལ་འཁོར་བའི་ སྡུག་བསྔལ་ཆུ་བོ་ སྐེམས། ། རང་གི་
སེམས་ལ་ཆོངས་དང་ཁ་ཚིག་མིན་གྱི་གྲོས་ལ་གསན་པར་རིགས། ། དེ་
ལྟར་མཛད་ན་བདག་ཀྱང་དགའ་ལ་རང་གཞན་ཀུན་ཀྱང་སྐྱིད་པར་
མཆིས། ། རྨོངས་པ་བདག་ གི་ གདམས་ངག་འདི་ལ་ཁྱེད་ཀྱིས་ ཅིས་
ཀྱང་གསན་པར་ཞུ། །ཞེས་ཇོ་བོ་རྗེ་ལྷ་གཅིག་གིས་ལྷ་བཙུན་བྱང་ཆུབ་
འོད་ལ་གདམས་པའོ། །བཀྲ་ཤིས། །



བསླབ་བྱ་ཉེར་མཁོ་ཕྱོགས་བསྒྲིགས།
5
༄༅9 །མི་ཆོས་གནད་ཀྱི་ཕྲེང་བ་བཞུགས་སོ། །
འབྲོམ་སྟོན་པ་རྒྱལ་བའི་འབྱུང་གནས་ཀྱིས་མཛད།
ཁོ་བོས་བྱང་གི་ཕྱོགས་ནས་གཙོ་བོའི་བུ། ། ཁོ་བོས་ས་མཐའ་
བསྐོར་བས་མི་མཐོང་མྱོང་། །རྣ་གཏམ་མང་དུ་ཐོས་པས་བཤད་པ་
ཚ། ། ཡིན་མིན་མགོ་ལྟག་ཕྱེད་པས་གྲུང་བོར་གྲགས། ། གནས་དང་
ཕྱོགས་རྣམས་གང་དུ་འགྲོ་ཡང་རུང༌། །གཞི་དང་གནས་མལ་གང་དུ་
བྱེད་ཀྱང་རུང་། ། གྲོགས་དང་འགྲོགས་ལུགས་ སུ་ ལ་འཚོལ་ཡང་་་་་
རུང་། ། གཞན་དང་བསྟུན་པ་མི་ཆོས་རྩ་བ་ཡིན། ། དེ་ཡི་སྟེང་ནས་
འདུན་མ་བཤད་ཀྱི་ཉོན། །བྱ་བྱེད་ཡོངས་ཀྱི་མགོ་ལྟག་ཕྱེ་ཡི་ཉོན། །
ལྷ་ཞི་གླུ་ཞིའི་གདམས་པ་བཤད་ཀྱི་ཉོན། །ཆོས་ལ་མི་ཆོས་ཟབ་པ་འདི་
ལྟར་ལེགས། ། སུ་ཡི་དོན་དུ་དཀའ་སྤྱད་བྱེད་ན་ཡང༌། །བྱ་ཤེས་ཀོ་
ལོང་སྡུག་ཡུས་ཆུང་བར་མཛོད། ། ལས་
། ལས་དང་བྱ་བ་ཇི་ལྟར་བྱེད་ན་་
ཡང་། ། མཛད་སྤྱོད་ཐམས་ཅད་མི་དང་མཐུན་པར་མཛོད། །རང་ལ་
ཡོན་ཏན་ཇི་ཙམ་ཡོད་ན་ཡང༌། །གཞན་ལ་ཁྱད་གསོད་བརྙས་པ་ཆུང་
བར་མཛོད། །རང་ཉིད་ནོར་ལ་ཆགས་ཞེན་ཆེ་ན་ཡང་། །གཞན་གྱི་
ནོར་ལ་ཧབ་ཤ་ཆུང་བར་མཛོད། ། རང་ཉིད་ལས་ཐབས་འདུན་མ་



6
བསླབ་བྱ་ཉེར་མཁོ་ཕྱོགས་བསྒྲིགས།
མཁས་ན་ཡང༌། ། སྤྱི་ཡི་ཁྲིམས་ལ་ས་ཆོད་ཆུང་བར་མཛོད། ། རང་
ཉིད་བསགས་པའི་ནོར་རྫས་ཡིན་ན་ཡང༌། །མང་བོའི་གསེབ་ཏུ་ལྐོག་
ནོར་ཆུང་བར་མཛོད། །རང་ཉིད་ཀུན་གྱིས་ཚད་མར་ཁུར་ན་ཡང་། །
ངའོ་སྙམ་པའི་ང་རྒྱལ་ཆུང་བར་མཛོད། ། རང་ཉིད་ཀུན་ལས་ཁྱད་
པར་འཕགས་ན་ཡང་། །ཆེ་བའི་ང་རྒྱལ་ཅུང་ཟད་མེད་པར་མཛོད། །
རང་ཉིད་དགེ་བའི་བཤེས་སུ་གསོལ་ན་ཡང༌། ། མཁས་དམན་ཀུན་ལ་
བརྙས་པ་ཆུང་བར་མཛོད། ། རང་གི་ གོང་ན་ཆེ་བ་གཞན་མེད་
ཀྱང༌། ། འོག་ ཏུ་ཞུགས་ལ་འཇུག་ པ་ བདེ་བར་མཛོད། །གཞན་ གྱི་
ཚོགས་དཔོན་ཇི་ལྟར་ངན་ན་ཡང༌། ། གུས་པའི་ཚུལ་གྱིས་ཕྱག་དང་
ཕྱག་ལན་མཛོད། །རང་དང་མཉམ་པའི་གང་ཟག་སུ་བྱུང་ཡང་། །
མགོ་ཡང་མཐོ་བའི་བཀུར་སྟི་གུས་པར་མཛོད། །མཛེ་སྤྲང་ལ་སོགས་
སུ་ཡིས་ཆོས་ཞུས་ཀྱང༌། ། ཀུན་གྱི་དབུས་སུ་གདམས་ངག་ལྷུག་པར་
སྟོན། ། གལ་ཏེ་མཐོ་འཚམས་ཁ་ཚོད་ལྟ་ན་ཡང༌། ། ཧ་ ཅང་ཕུལ་དུ་
ཕྱིན་པས་ ལྷག་ པར་ སྟོན། ། ཚོགས་དང་བསྙེན་བཀུར་ སོགས་ཀྱིས་་་
མཆོད་འོས་ཀྱང༌། །དེ་ལ་མ་ལྟ་ཀུན་ལ་ཐང་མོ་རྡོལ། །ངེས་པར་གང་
ལ་གསང་བར་འོས་པ་རྣམས། ། ལྐུགས་པའི་ཚུལ་གྱིས་ཁ་རོག་དབེན་
སར་བཞུགས། །དེ་ཡང་རགས་པ་སྤྱི་ཡི་རྣམ་གཞག་ཡིན། ། ད་དུང་
སྙིང་གཏམ་ལགས་པས་གསན་མཛོད་དང༌། །འགྲོགས་ལུགས་དགྲ་ལ་
འཚོལ་དང་ཟབ་པ་ཡིན། ། སྙིང་གཏམ་བུ་ལ་གསོང་དང་བརྟན་པ་
ཡིན། ། ཁ་འདོན་གྲེ་བར་བསྐྱིལ་དང་བཙུན་པ་ཡིན། །མཚང་གཏམ་



བསླབ་བྱ་ཉེར་མཁོ་ཕྱོགས་བསྒྲིགས།
7
བར་དུ་གསོང་དང་མཁས་པ་ཡིན། །རང་མཚང་རང་གིས་བྲུས་དང་
མཁས་པ་ཡིན། ། གཞན་མཚང་ལྷོད་ལ་ཞོག་དང་དགེ་བ་ཡིན། །བློ་
གཏད་སྙིང་གིས་སྐྱོང་དང་ངོ་མཚར་ཆེ། ། སྙིང་གཏམ་ལགས་པས་ད་
དུང་གསན་མཛོད་དང་། ། འཕྲད་མ་ཐག་ཏུ་སྙིང་གཏམ་འཆད་པ་
མཚང༌། ། མ་བརྟག་པ་ལ་བློ་གཏད་བྱེད་པ་མཚང་། །བརྟགས་ནས་
འཁྲུལ་ན་ད་རུང་བྱེད་པ་མཚང༌། །བག་མེད་མི་ལ་བྱ་བྱེད་འཚོལ་བ་
མཚང་། ། ཤ་མི་ཚ་ལ་ཕུག་བསྲེ་ཆོལ་བ་མཚང་། །དད་པ་མེད་ལ་སློབ་
མར་བསྟེན་པ་མཚང་། ། སྙིང་རྗེ་མེད་ལ་བླ་མར་ཁུར་བ་མཚང་། །
ཁྲེལ་གཞུང་མེད་ལ་གྲོགས་པོར་བསྟེན་པ་མཚང་། །མི་ཉན་པ་ལ་ཁ་ཏ་
བྱེད་པ་མཚང་། །མི་ཤེས་པ་ལ་གྲོས་ཕུགས་འདྲི་བ་མཚང༌། །མཚང་
དུ་ཤེས་ནས་ད་རུང་མི་འདོར་ན། ། རང་ཉིད་སྨྱོན་པ་ཡིན་པར་ཤེས་
པར་བྱ། ། སྙིང་ གཏམ་ ལགས་ པས་ ད་ དུང་གསན་མཛོད་དང༌། །
བཟའ་བཏུང་ཟ་དུས་ ཐམས་ ཅད་ བཀའ་ སློབ་བདེ། ། ཞག་གསུམ་་་
འགྲོགས་ནས་རང་མཚང་སྟོན་པ་མང་། །ཉེ་རིང་ཡོངས་ལ་ལོ་གཅིག་
མ་བརྟེན་པར། །བྱ་བྱེད་བཅོལ་ན་མྱུར་དུ་ནོངས་པར་འགྱུར། །རང་
ལ་བརྟེན་པའི་མཚང་གཏམ་ངན་པ་ཡིན། །གཅིག་གི་སེམས་ལ་ཤར་
ན་གཏོར་འགོང་ཡིན། ། གཏམ་དེ་གཉིས་ལ་གྲགས་ན་ཕུང་བྱེད་་་་
ཡིན། ། གསུམ་ལ་གྲགས་ན་གཏམ་ངན་རླུང་ཁྱེར་ཡིན། ། མི་མངོན་
དབྱིངས་སུ་ཡལ་ན་མཁས་པ་ཡིན། ། ངག་མཚང་ཐབས་ཀྱིས་ཤེས་ན་
གད་མོ་འཆོར། །དགོས་པ་རང་གིས་བསུས་ན་བདུད་རིགས་་་་་་་་



8
བསླབ་བྱ་ཉེར་མཁོ་ཕྱོགས་བསྒྲིགས།
དགའ། ། ཕུང་བྱེད་གྲོགས་སུ་བསྒྱུར་ན་མཚང་རེ་ཆེ། ། སྙིང་གཏམ་
ལགས་པས་ད་དུང་གསན་མཛོད་དང༌། །ཟས་ལ་ཞེན་པ་མ་ཆེ་མི་ལ་
བྱིན། །ནོར་ལ་སེར་སྣ་མ་ཆེ་ཆོས་ལ་མཆོད། ། བཞིན་ལ་འགྱུར་ལྡོག་
མ་མང་འཛུམ་གྱིས་བསུས། །དགྲ་ཟུན་བཤའ་རལ་མ་མང་སྤྱི་སྙོམས་
སྟེན། །འཁོར་ལ་བསྟོད་ར་མ་མང་བློ་ཁོག་སྡོམས། ། མྱུར་དུ་སྨད་ར་
མ་ མང་ ཐབས་ཀྱིས་ སྤོང་། ། སུ་ལ་ ཁས་ལེན་མ་མང་ལག་ལེན་
སྐྱོངས། ། གང་ལའང་ཉེས་ཁ་ མ་ འདིངས་ གྲོས་ ཁ་ སྐྱེད། ། ཉེས་་་་
འགྱོད་ཐལ་མ་བྱེད་ཕྱིས་འབྱུང་སྡོམས། ། སྙིང་གཏམ་ལགས་པས་ད་
དུང་གསན་མཛོད་དང༌། ། སྡུག་ཁ་དགྲ་ཡི་གཡབ་མོ་ལེགས་ པར་་་་
ཆོད། །པྱ་མང་བྱུར་གྱི་སྣ་འདྲེན་ལེགས་པར་ཆོད། །བློ་མང་འདུན་
མའི་དཀྲུག་ཤིང་ལེགས་པར་ཆོད། ། གཤིས་ངན་དགྲ་བོའི་ཚོགས་ས་
ལེགས་པར་ཆོད། །རྣམ་རྟོག་སྡུག་འདྲེའི་ཕོ་ཁྲོམ་ལེགས་པར་ཆོད། །
འཁོར་ངན་གཏམ་གྱི་གཞི་མ་ལེགས་པར་ཆོད། ། གྲོགས་ངན་འགྱོད་
པའི་རྩ་བ་ལེགས་པར་ཆོད། །ཡུལ་ངན་སྡུག་གི་འཁོར་བ་ལེགས་པར་
ཆོད། །མི་ཆོས་རྐང་བའི་ཐེ་གུ་ལེགས་པར་ཆོད། །སྙིང་གཏམ་ལགས་
པས་ད་དུང་གསན་མཛོད་དང༌། །དུས་ངན་སྙིགས་མ་ལྔ་རུ་བདོ་བའི་
དུས། ། ཆོས་པ་ཡོངས་ཀྱི་བགེགས་འདྲེ་ཆགས་སྡང་གནོད། །གང་དུ་
ཕྱིན་ཀྱང་ཆགས་སྡང་ཆུང་བར་མཛོད། ། ཇི་ལྟར་བགྱིས་ཀྱང་དམན་
ཆ་བླང་བར་འཚལ། །ཐག་རིང་བལ་བོའི་ཐང་ནི་ཚདཔ་ཆེ། །ཁ་སྐོམ་
བཏུང་བའི་ཚོགས་ལ་གཟབ་པར་འཚལ། ། ལ་སྟོད་ལྷོ་ཡི་ཕྱོགས་ནི་



བསླབ་བྱ་ཉེར་མཁོ་ཕྱོགས་བསྒྲིགས།
9
དགྲ་འཇིགས་ཆེ། ། ཞེ་ སྡང་ངན་སྔགས་ཚོགས་ལ་གཟབ་པར་
འཚལ། །ཉང་ཤབ་བྱང་གི་ཕྱོགས་ནི་སྨྲ་མཆུ་མང༌། །ལོང་གཏམ་ཚིག་
གི་ཚོགས་ལ་གཟབ་པར་འཚལ། ། པུར་རྒྱལ་བོད་ཀྱི་ཡུལ་ནི་ཁྲེལ་་་
གཞུང་ངན། ། ཡིད་འབྱུང་ཁོང་ཁྲོའི་ཚོགས་ལ་གཟབ་པར་འཚལ།
དེང་དུས་སྐྱེ་བོའི་ཚོགས་ནི་གསར་འ གྲོགས་ཆེ། །བསླུ་བྲིད་འཁོར་གྱི་
ཚོགས་ལ་གཟབ་པར་འཚལ། ། སྙིང་གཏམ་ལགས་པས་ད་དུང་གསན་
མཛོད་དང༌། །ཡི་དམ་ལྷ་ལ་རེ་ལྟོས་མ་ཤོར་བར། ། དུང་ངན་མི་ལ་རེ་
ལྟོས་ཆུང་བར་མཛོད། ། འགྲོགས་པའི་མི་ལ་ཁྲེལ་གཞུང་མ་ཆུང་་་་
བར། །ལེགས་ཉེས་གང་ལ་བཤད་གཞུང་ཉུང་བར་མཛོད། ། དཀར་
པོ་ཆོས་ལ་ཕྱི་བཤོལ་མ་འདིངས་པར། །དམ་པའི་ཆོས་ལ་སྦྱོར་བ་ཐོབ་
པར་མཛོད། ། འདུན་མ་ཡོངས་ལ་སྐྱིད་འདོད་མ་ཆེ་བར། །བླ་མའི་
ཕྱོགས་སུ་སྒོ་གསུམ་གུས་པ་མཛོད། ། མདོར་ན་མཐོ་བ་ཐམས་ཅད་ཞྭ་
བཞིན་ ཁུར། ། དམའ་ བ་ རལ་ གྲིའི་ སོ་ བཞིན་ ཀུན་ ནས་ སྦྱོང་ས།
མཉམ་པ་རྨོས་དོར་བཞིན་དུ་དགའ་ བར་འགྲོགས། ། བྱ་བ་གང་་་་
ལའང་རང་འདོད་ཆུང་བར་མཛོད། ། འདུན་མ་ཡོངས་ལ་སྤྱི་སྙོམས་
ཆེ་བར་མཛོད། །འདི་ལྟར་ཁྱོད་ལ་བསླབ་བྱ་གདམས་པ་འདི། །བྱིའུ་
སྒོ་ངའི་འདུ་ཤེས་མ་ཤོར་བར། །ལེགས་བཤད་འདི་དག་ལཉྫའི་ཡི་
གེར་བཀོད། ། དབེན་པའི་གནས་སུ་ལྟད་མོ་ཆེ་བར་ལྟོས། ། ཡུན་དུ་
བསྲིངས་ན་ཤིན་་ ཏུ་འཕྲོད་ པར་གདའ། ། འདི་ནས་བཟུང་སྟེ་སྐྱེ་བ་
ཐམས་ ཅད་དུ། ། འ ཕྲིན་ལས་མཉམ་དུ་འགྲོ་བ་འདྲེན་བྱེད་ཅིང༌། །



1 O
བསླབ་བྱ་ཉེར་མཁོ་ཕྱོགས་བསྒྲིགས།
ཀུན་ཏུ་བཟང་བོའི་སྨོན་ལམ་ཇི་ལྟ་བ། །དགའ་བའི་སྨོན་ལམ་གཅིག་
ཏུ་གདབ་པར་བགྱི། ། ཞེས་འབྲོམ་སྟོན་པ་ རྒྱལ་བའི་འབྱུང་གནས་
ཀྱིས་གསུངས་སོ། །



བསླབ་བྱ་ཉེར་མཁོ་ཕྱོགས་བསྒྲིགས།
11
9 །རང་གི་སློབ་མ་ལ་ཞེ་ཐག་པ་ནས་གྲོས་
འདེབས་པའི་ཡི་གེ་སྙིང་གི་ཐུར་མ་བཞུགས་སོ། །
བུ་སྟོན་རིན་ཆེན་གྲུབ་ཀྱིས་མཛད།
སྭ་སྟི་པྲ་ཛ་བྷུ བུ་སྟོན་གྱིས་རང་གི་སློབ་མ་ལ་ཞེ་ཐག་པ་ནས་
གྲོས་འདེབས་པའི་ཡི་གེ་སྙིང་གི་ཐུར་མ་ཞེས་བྱ་བ། བྱང་ཆུབ་་་
སེམས་དཔའ་སེམས་དཔའ་ཆེན་པོ་སྒྲིབ་པ་ཐམས་ཅད་རྣམ་པར་སེལ་
བ་ལ་ཕྱག་འཚལ་ལོ། །གང་གིས་བསྐལ་བའི་བསྐལ་བར་དཀའ་བ་
དཔག་མེད་ཀྱིས། །ཚོགས་གཉིས་རབ་བསྒྲུབས་བྱང་ཆུབ་བདུད་རྩི་
མཆོག་བརྙེས་ནས། ། འགྲོ་བ་ཉོན་མོངས་ནད་ཀྱིས་གདུངས་པའི་་་
གདུང་སེལ་བ། །སྨན་པའི་རྒྱལ་པོ་ཐུབ་དབང་དེ་ལ་ཕྱག་འཚལ་ལོ། །
ཕྱི་ཡི་ཆ་ལུགས་དགེ་སྦྱོང་ཚུལ་ལ་
ལས་མ་གཡོས་ཀྱང་། ། ནང་གི་ཚུལ་
ཁྲིམས་ཉོན་མོངས་དབང་གིས་རུལ་གྱུར་པ། ། ཀུཋཎྜ་ཡི་ ཤིང་ཐོག་
སྨིན་པ་ལྟ་བུ་ཡི། ། སྙིང་མེད་པོ་ཁྱེད་དོན་འདི་རྣམས་ལ་བསམ་མནོ་
ཐོངས། ། རྒྱ་མཚོ་ཆེན་པོར་ཕྱོགས་བཞིའི་རླུང་གིས་གཡེང་བ་ཡི། །
གཉའ་ཤིང་བུ་གར་རུས་སྦལ་མགྲིན་པ་ཆུད་པ་ལྟར། ། ཤིན་ཏུ་རྙེད་
དཀའི་མི་ལུས་རིན་ཆེན་ཐོབ་གྱུར་ནས། ། དོན་མེད་ཆུད་ཟོས་བྱས་



12
བསླབ་བྱ་ཉེར་མཁོ་ཕྱོགས་བསྒྲིགས།
ནས་འགྱོད་པར་མ་གྱུར་ཏམ། །ཤིན་ཏུ་རྙེད་དཀའ་རྙེད་ཀྱང་རིང་དུ་
མི་ གནས་ ཤིང་། ། ཚེ་འདི་མི་ བརྟན་མར་ མེ་རླུང་གིས་བསྐྱོད་པ་་་་
བཞིན། །ཡུད་ཙམ་ཞིག་ཀྱང་གནས་པར་ནུས་པའི་གདེང་མེད་ལ། །
གཤིན་རྗེའི་ཁ་རུ་ངེས་པར་ཆུད་པ་མི་ཤེས་སམ། །བསྟན་པའི་སྙིང་བོ་
ཚུལ་ཁྲིམས་བསླབ་པ་རིན་པོ་ཆེ། ། འཕྲལ་དང་ཡུན་དུ་བདེ་ལེགས་
ཐམས་ཅད་འབྱུང་བའི་རྒྱུ། ། མེད་ཐབས་མེད་པའི་ཚུལ་ཁྲིམས་རིན་
ཆེན་དོར་ནས་ནི། ། དགའ་དགའ་ལྟར་སྤྱད་ ཅི་སྟེ་ཁྱོད་ཀྱི་སྙིང་མ་་
གས། ། ཚུལ་ཁྲིམས་འཆལ་བའི་འབྲས་བུ་མི་བཟད་དེ། །ལྟུང་བ་ཡང་
རིམ་བཞིན་དུ་ཡང་སོས་སོགས། ། དམྱལ་བ་རྣམས་སུ་རིམ་བཞིན་སྐྱེ་
བར་གསུངས། ། ཟླ་བ་སྒྲོན་མས་ཞུས་པའི་མདོ་ལས་ཀྱང་། ། ཇི་སྙེད་
ཆོས་ཀྱི་རྣམ་པས་བྱང་ཆུབ་ཀྱང༌། ། ཐོས་པས་རྒྱགས་ནས་ཚུལ་ཁྲིམས་
མི་བསྲུང་ན། །ཚུལ་ཁྲིམས་འཆལ་བས་ང་
ས་ངན་འགྲོ་དེར་འགྲོ་སྟེ། །དེ་ལ་
ཐོས་པ་མང་བོས་བསྐྱབ་མི་ནུས། ། ཁྱོད་ནི་གསེར་སྣོད་མི་གཙང་་་་
འཕྱགས་པ་བཞིན། ། དལ་འབྱོར་མི་ལུས་ཐོབ་པ་ཆུད་གསན་ཏེ། །
ལོང་མེད་ཚེ་འདི་བག་མེད་སྤྱོད་པས་ཟད། ། ཤི་ནས་ངན་འགྲོར་འགྲོ་
བ་ མི་འཚེར་ རམ། ། ལས་ འབྲས་ མི་ཤེས་བླུན་པོ་ མི་འཇིགས་པ། །
བདེན་མོད་ཁྱོད་ནི་སྡེ་སྣོད་དོན་ཤེས་ཤིང། ། དཀར་ནག་རྒྱུ་འབྲས་
ཤེས་ཤིང་བག་མེད་པར། ། སྤྱོད་པ་ཁྱོད་སྙིང་ལྕགས་ཀྱི་གར་བུའམ་
ཅི། ། ལོག་པར་གཡེམ་པས་དམྱལ་བ་བསྡུས་འཇོམས་སུ། ། གསལ་
ཤིང་འབར་བས་རོ་སྨད་འབིགས་པར་འགྱུར། ། དེ་ནས་མི་རུ་སྐྱེས་



བསླབ་བྱ་ཉེར་མཁོ་ཕྱོགས་བསྒྲིགས།
13
ཀྱང་མ་ནིང་འགྱུར། ། རྨི་ལམ་བུད་མེད་སྤྱད་པས་རོ་མྱང་ཡང་། །
དམྱལ་བ་པདྨ་ལྟར་གས་ནང་དུ་ནི། ། བུམ་པར་འཚོད་ཅིང་ག ཏུན་
གྱིས་འཚོག་འགྱུར་ན། ། དངོས་སུ་སྤྱོད་པ་ལྟ་ཡང་སྨོས་ཅི་དགོས། །
བུད་མེད་མཐོང་ནས་ཚུལ་མིན་ཡིད་བྱེད་ན། ། མིག་ནི་ཟངས་ཞུན་
འབར་བས་བསྲེག་པར་སྐྱེ། །བུད་མེད་གླུ་དབྱངས་ཐོས་ནས་ཆགས་
གྱུར་པ། ། རྣ་བར་རོ་ཉེ་བསྐོལ་བ་ལྡུག་པར་སྐྱེ། ། བུད་མེད་གླུ་དང་
གར་ལ་ཆགས་པ་ཡིས། ། ཁུ་བ་ཕྱུང་ནས་འགྱོད་པར་མི་བྱེད་པ། །
ལྕགས་ཀྱི་མེ་མདག་ཆར་བ་ལུས་ལ་འབབ། །གཞན་གྱི་ཆུང་མ་ལ་སྤྱད་
རྫུན་སྨྲ་བ། ། ངུ་འབོད་ཆེན་པོར་མུན་པས་ཀུན་ཁྱབ་པར། ། སྤྱི་བོ་
ནས་ཕུག་ལྕེ་ཆུང་བཅད་ཀྱང་ནི། །སྐད་ཅིག་རེ་རེ་སྐྱེ་ཞིང་གཅོད་པར་
སྐྱེ། ། མི་རུ་སྐྱེས་ཀྱང་དམུས་ལོང་འོན་པ་དང་། ། ལམ་ཟན་སློང་བ་
དག་ཏུ་སྐྱེ་བར་འགྱུར། །དགེ་བསྙེན་མ་ལ་ལོག་པར་གཡམ་པ་ཡིས། །
རབ་ ཏུ་ཚ་བར་ ཐལ་བའི་ལྷག་མ་ཡང༌། ། མེད་པར་བསྲེག་ ཅིང་ཚེ་
རབས་བཞི་བརྒྱ་རུ། །ཟ་མ་དག་ཏུ་སྐྱེ་བར་འགྱུར་བ་ཡིན། ། གྲོགས་
ཀྱི་ཆུང་མ་བསླུས་ནས་སྤྱད་པ་ཡི། །རབ་ཚེ་ཨ་ལ་ལ་ཞེས་ཟེར་བ་རུ། །
སྐྱེས་ནས་ཚ་བའི་རླུང་གིས་ཕྱོགས་བཅུར་འཁྱེར། ། ཚེ་རབས་སྟོང་
ཕྲག་དུ་མར་ཡི་དྭགས་སུ། །སྐྱེས་ནས་རང་གི་ཤ་ལ་ཟ་བ་དང༌། ། ཕག་
ཏུ་སྐྱེས་ནས་མ་ཤ་ཟ་བ་དང༌། །མི་རུ་སྐྱེས་ནས་ཕོ་མཚན་གཅོད་པར་
འགྱུར། །བླ་མའི་ཆུང་མ་ལོག་པར་གཡེམ་པ་ཡིས། ། སྙིང་རྗེ་ཆེན་པོ་
ཞེས་ པ་གོང་འོག་ ཏུ། ། མཚོན་ཆ་གཉིས་ ཀྱིས་གཅོད་པར་སྐྱེ་བར་་་་



14
བསླབ་བྱ་ཉེར་མཁོ་ཕྱོགས་བསྒྲིགས།
འགྱུར། །མི་རུ་སྐྱེས་ན་བཙས་མ་ཐག་ཏུ་འཆི། །བདག་ཉིད་མི་དབང་
བུ་མོ་ལ་སྤྱད་པས། །ཀླད་པར་སེང་གེ་སྦྲུལ་གྱིས་རྩིབ་ལོགས་དང་། །
རྒྱབ་ནས་སྟག་གིས་ཟ་ཞིང་མེས་བསྲེག་ལ། །གཤིན་རྗེ་ཕྱོགས་རྣམས་
ཀུན་ནས་མདའ་འཕེན་འགྱུར། །བུད་མེད་མཚན་མ་སྙན་ངག་གིས་
བསྟོད་པ། ། སྐྱེ་བ་ལྔ་བརྒྱར་མངལ་གྱི་སྲིན་འབུར་སྐྱེ། ། ཆགས་པས་
སྤྱད་ཅིང་རེག་པས་སྨོས་ཅི་དགོས། ། ཁྲིམས་འཆལ་ཡུལ་འཁོར་བསོད་
སྙོམས་སྤྱོད་པ་ནི། ། ལྕགས་གོང་མེ་ལྕེ་འབར་བ་ཟ་བར་སྐྱེ། ། ཁྲིམས་
འཆལ་དགེ་འདུན་བཏུང་བ་འཐུང་བ་ཡིས། །ཟངས་ཞུན་འབར་བ་
འཐུང་བར་ སྐྱེ་བར་འགྱུར། ། ཐོས་ལྡན་ཁྱོད་ལ་མང་དུ་སྨོས་ ཅི་་
དགོས། །ཚུལ་ཁྲིམས་འཆལ་བས་ས་ནི་གོམ་གང་དང་། །ཟས་ནི་ཁམ་
གཅིག་བཏུང་བ་ཆུ་ཕོར་གང༌། །ཙམ་ཞིག་དགེ་འདུན་རྫས་ལ་ལོངས་
སྤྱད་ན། །ལོག་འཚོ་ཡིན་ཏེ་དམྱལ་བར་སྐྱེ་བར་གསུང༌། ། དེ་སོགས་
ཉེས་དམིགས་དཔག་མེད་མདོ་ལས་གསུངས། ། གལ་ཏེ་ཁྱོད་ནི་སྡིག་
ལྟའི་དབང་གྱུར་ཏེ། ། མ་མཐོང་འབྲས་ལ་ཡིད་མི་ཆེས་ན་ཡང་། །
མཐོང་བའི་ཆོས་ཀྱི་ཉེས་དམིགས་ མང་བོ་ཞིག། རང་གི་བློ་ཡིས་
མཐོང་བར་མ་གྱུར་ཏམ། ། དལ་འབྱོར་ལུས་ལ་ བསླབ་གསུམ་རྒྱན་
དང་ལྡན། ། བསྟན་ལ་ཞུགས་ནས་སྒྲུབ་པ་གཙོར་བྱེད་པའི། ། དགེ་
སློང་འདུས་ནས་ལས་ལ་སྤྱོད་པའི་ཚེ། །ཤིང་རུལ་བཞིན་དུ་སྤོང་བ་མ་
མཐོང་ངམ། ། བསྟན་པའི་མཚོར་སྐྱེས་ལེགས་བཤད་འདབ་སྟོང་
ཅན། །བསླབ་གསུམ་དྲི་བསུང་རབ་ཏུ་འཕྲོ་བ་ལ། །ཚུལ་ཁྲིམས་སྦྲང་



བསླབ་བྱ་ཉེར་མཁོ་ཕྱོགས་བསྒྲིགས།
15
རྩི་དོན་གཉེར་བུང་བ་འདུ། ། སད་ཁྱེར་མེ་ཏོག་བུང་བས་མི་སྤོང་་
ངམ། ། ཚུལ་ ཁྲིམས་ མཆོད་ རྟེན་ ལེགས་ བཤད་ བང་ རིམ་ ཅན། །
བཤེས་གཉེན་གསེར་གྱི་མཆོད་རྟེན་མཐོང་བའི་ཚེ། ། དད་ལྡན་སྐྱེ་
བོས་ཕྱག་དང་མཆོད་པ་བྱེད། ། མི་གཙང་མི་གཙང་ཁྱོད་དོར་མ་་་
མཐོང་ངམ། ། སྡེ་སྣོད་ཐོས་པའི་ཆ་ཤས་ཡོངས་རྫོགས་ཤིང༌། །བསླབ་
གསུམ་དྲི་མེད་རི་དྭགས་མཚན་མས་བརྒྱན། ། སྙན་པའི་བསིལ་ཟེར་
འཕྲོ་བའི་འོད་དཀར་ཅན། །གཟས་བཟུང་མྱ་ངན་བྱེད་པ་མ་མཐོང་
ངམ། ། མི་འཇིགས་སྨྲ་བའི་སྤོབས་པ་དང་ལྡན་ཡང་། །ལུང་རིགས་
ཆོས་སྨྲ་སེང་གེའི་ཁྲི་སྟེང་དུ། །སྔོན་ཆད་རང་བས་དམན་དང་མཉམ་
པོས་ཀྱང་། ། ཝ་སྐྱེས་ཡིན་ཞེས་བརྙས་པ་མ་མཐོང་ངམ། ། སྔོན་ཆད་
རང་གི་ཡོན་ཏན་ཆ་ཙམ་ཡང་། །བསྐྲུན་པར་མི་ནུས་གསར་བུ་ཁྭ་ཏའི་
ཚོགས། ། ཐོས་པའི་ནོར་བུའི་གདེངས་ཀས་མཛེས་པའི་སྦྲུལ། ། ཤི་
བའི་རོ་བཞིན་བརྙས་པ་མ་མཐོང་ངམ། ། སྔོན་ཆད་རང་གིས་་་་་
བསྐྱངས་ཤིང་སྨིན་པའི་འཁོར། །ལེགས་བཤད་ཟེར་གྱིས་བློ་གྲོས་ཁ་
ཕྱེ་རྣམས། །མཚན་ཕྱེད་དུས་ཀྱི་པདྨོ་ཇི་བཞིན་དུ། །ངོ་འཛུམ་རབ་ཏུ་
ཟུམ་པ་མ་མཐོང་ངམ། ། སྔོན་ཆད་རང་གིས་རྒྱུད་གྱོང་ཚོགས་གསུམ་
གྱིས། ། ཕན་ བཏགས་ གྱུར་ པའི་ གྲོགས་ ངན་ སྲིན་ བྱའི་ ཚོགས། །
གཏམ་ སྙན་ཉི་འོད་ནུབ་ནས་གཏམ་ངན་གྱིས། ། སྐད་ངན་ཕྱོགས་
བཅུར་སྒྲོག་ པ་ མ་མཐོང་ངམ། ། སྔོན་ནས་རང་ལ་ ཕན་འདོགས་་་་
འདྲིས་འབྲེལ་བའི། ། མ་བཞིན་ ཤ་ཚ་སྙིང་ཉེའི་གྲོགས་མཆོག་ཀུན།



16
བསླབ་བྱ་ཉེར་མཁོ་ཕྱོགས་བསྒྲིགས།
བུ་གཅེས་ཤི་བའི་མ་མ་ཇི་བཞིན་དུ། །མྱ་ངན་ཁུང་བུར་བཅུག་པ་མ་
མཐོང་ངམ། ། སྔོན་ཆད་རང་ལ་ཕྲག་དོག་འགྲན་སེམས་ཅན། ། མི་
མཉམ་མཉམ་དུ་རེ་བ་འབྱུང་བོའི་བྱ། ། གཏམ་ངན་ མུན་པས་་
འཐིབས་པར་ཤེས་ནས་ནི། ། སྐད་ངན་གད་མོ་དགོད་པ་མ་མཐོང་
ངམ། ། སྔོན་ཆད་འགྲས་འདྲིས་མེད་པའི་ལམ་ཆེན་མི། །ཆགས་སྡང་
གཉིས་ཀས་དབེན་པའི་སྐྱེ་བོ་ཡང་། །ལོ་ལེགས་སྙེ་མ་སད་ཀྱིས་ཁྱེར་
མཐོང་ནས། ། མྱ་ངན་ཅ་ཅོ་སྒྲོག་པ་མ་མཐོང་ངམ། ། སྔོན་ཆད་ཆོས་
དང་ཟང་ཟིང་གཉིས་ ཀ་ཡིས། ། ཕན་འདོགས་བཀའ་དྲིན་ཆེ་བའི་
སློབ་དཔོན་ཡང་། །དཀོར་མཛོད་རྐུ་ལ་ཤོར་བའི་བདག་པོ་བཞིན། །
མི་དགའ་བཞིན་དུ་ཐབས་མེད་མ་མཐོང་ངམ། །ཁྱོད་ནི་རབ་ཏུ་བྱུང་
ནས་ད་ཡི་བར། །ལུང་ནས་མཁན་པོས་ཕ་ལྟར་བྱ་གསུངས་བཞིན། །
ཁོ་བོས་ཆོས་དང་ཟང་ཟིང་གཉིས་ཀས་བསྐྱངས། །དགེ་བཤེས་མཁས་
བཙུན་ལྡན་པ་རེ་བ་ལ། །གྲུ་ཆེན་ཆུ་ཡི་དབུས་སུ་ཞིག་པ་ལྟར། །དོན་
མ་གྲུབ་པ་རེ་བའི་དོན་བསླུས་པས། ། མྱ་ངན་ཆུ་ཡི་ཀླུང་དུ་བྱིང་འཇུག་
པའི། ། ཁྲེལ་མེད་ཁྱོད་ལ་ལ་ཡོགས་མི་ཡོང་ངམ། ། དགེ་ཚོགས་ ས་
གཞིར་དལ་འབྱོར་ལྗོན་ཤིང་སྐྱེས། ། བསླབ་ཤེས་ཡལ་ག་འཆད་རྩོད་
ལོ་འདབས་བཀླུབས། ། ཚུལ་ཁྲིམས་མེ་ཏོག་སྙན་པའི་སྦྲང་རྩི་
འཛིན། ། གྲགས་པའི་དྲི་བསུང་ཕྱོགས་བཅུར་ལྡང་བ་ཡི། ། བཤེས་
གཉེན་དཔག་བསམ་སྡོང་བོར་རེ་བ་ལ། །ལེགས་བཤད་ཆར་འབབ་
ཡོངས་འཛིན་སྤྲིན་ཚོགས་དང་། །མ་བྲལ་བཞིན་དུ་མེ་ཏོག་སད་ཀྱིས་



བསླབ་བྱ་ཉེར་མཁོ་ཕྱོགས་བསྒྲིགས།
17
ཁྱེར། ། ལྗོན་ཤིང་འབྲས་བུ་མེད་པ་ཡི་རེ་མུག། བསླབ་གསུམ་རིན་
ཆེན་དགོས་འདོད་ཀུན་འབྱུང་བ། ། རིག་པའི་གནས་ལྔ་ཤེས་པའི་
འོད་དང་ལྡན། །མི་ཤེས་མུན་སེལ་ཉིན་པར་ཚ་བ་འཇོམས། །བཤེས་
གཉེན་ནོར་བུ་ལྟ་བུར་རེ་བ་ལ། ། དྲན་དང་ཤེས་བཞིན་གོ་བ་ནུས་པ་
ཆུང་། །ཆོམ་རྐུན་བདུད་མོའི་ཚོགས་ནི་སྟོབས་ཆེ་བས། །མངོན་སུམ་
རིག་བཞིན་ཆོམ་རྐུན་ཚོགས་རྣམས་ཀྱིས། ། ནོར་བུ་རིན་ཆེན་འཕྲོག་
པ་ཡི་རེ་མུག། སོ་ཐར་སྡོམ་པའི་ཚུལ་ཁྲིམས་ལྷུན་སྟུག་ཅིང༌། །བྱང་
སེམས་ སྡོམ་པའི་བང་རིམ་མཛེས་པ་ཅན། ། རིག་འཛིན་སྡོམ་པའི་
ཆར་ཁེབས་ཏོག་དང་ལྡན། །གསེར་གྱི་མཆོད་རྟེན་ལྟ་བུར་རེ་བ་ལ།
ཉོན་མོངས་མཁིཀ་ཡི་རྫས་སྦྱོར་དང་། །བདུད་མོས་སོལ་བའི་མེ་ཡིས་
བསྲེགས་པའི་མཐུས། །ཡུད་ཙམ་ཞིག་ལ་གསེར་གྱི་མཆོད་རྟེན་ནི། །
ཐལ་བའི་ཕུང་བོར་བྱས་པ་ཡི་རེ་མུག། ཚུལ་ཁྲིམས་སྲོག་ཤིང་རབ་
ཏུ་ བརྟན་པ་ལ། ། བཤད་ སྒྲུབ་སྙིང་བརྩེས་ བརྒྱན་ པའི་ལྷབ་ ལྷུབ་་་་
ཅན། ། རྩོད་རྩོམ་སྙན་པའི་བ་དན་ཕྱོགས་བཅུར་གཡོ། །མཁྱེན་བརྩེ་
རིན་ཆེན་ཏོག་དང་ ལྡན་ པ་ ཡི། ། བཤེས་གཉེན་བསྟན་པའི་རྒྱལ་་་་་
མཚན་རེ་བ་ལ། ། ཡོངས་འཛིན་དགེ་བའི་བཤེས་ཀྱིས་བཟུང་བཞིན་
དུ། །བདུད་མོས་ཉོན་མོངས་སྐྱོགས་རྡོ་འཕངས་པའི་མཐུས། །རྒྱལ་
མཚན་ སྲོག་ ཤིང་བཅག་ པ་ཡི་རེ་མུག། དལ་འབྱོར་གྲུ་ཆེན་ སྡོམ་
གསུམ་ཉམ་ཐག་བསྡམས། ། སྟོང་ཉིད་སྙིང་རྗེ་བྱང་སེམས་རླུང་དར་
ཅན། ། ཐབས་དངཤེས་ རབ་གྲུ་སྐྱ་ རབ་ བཅས་ནས། ། རྣམ་དཔྱོད་
།



18
བསླབ་བྱ་ཉེར་མཁོ་ཕྱོགས་བསྒྲིགས།
བརྩོན་པའི་མཐུ་ཡིས་རབ་བསྐྱོད་པས། །གདུལ་བྱ་འཁོར་བའི་མཚོ་
ལས་སྒྲོལ་བ་ཡི། ། བཤེས་གཉེན་གྲུ་ཆེན་ལྟ་བུར་རེ་བ་ལ། །བདུད་
མོས་ཆུ་སྲིན་སོ་ཡིས་ཉག་ཐག་བཅད། །གྲུ་ཆེན་རྒྱ་མཚོར་ཞིག་པ་ཡི་རེ་
མུག། དལ་འབྱོར་རྙེད་དཀའ་རྙེད་ཀྱང་མྱུར་དུ་འཆི། །ཚུལ་ཁྲིམས་
འཆལ་བའི་ཉེས་དམིགས་རྣམ་པ་མང༌། ། དེ་ལ་སྐྱོབ་པའི་ཐབས་ནི་
གང་ཞིག་ཡོད། ། རང་གི་སྙིང་ལ་གྲོས་དྲིས་བསམ་མནོ་ཐོངས། ། བུ་
སྟོན་ཁ་ཆེས་རང་གི་སློབ་མ་ལ། །ངེས་པར་གྲོས་འདེབས་སྙིང་གི་ཐུར་
མ་འདིས། །སྙིང་རླུང་ཚུལ་འཆལ་ནད་རྣམས་ངེས་བཅོམ་སྟེ། །ངེས་
འབྱུང་ཚུལ་ཁྲིམས་ནད་མེད་ཐོབ་པར་ཤོག། རང་གི་སློབ་མ་ལ་ཞེ་
ཐག་པ་ནས་གྲོས་འདེབས་པའི་ཡི་གེ་སྙིང་གི་ཐུར་མ་ཞེས་བྱ་བ་བུ་སྟོན་
གྱིས་སྦྱར་བ་རྫོགས་སོ། །



བསླབ་བྱ་ཉེར་མཁོ་ཕྱོགས་བསྒྲིགས།
19
༄༅། །རང་ལ་བསྐུལ་བའི་ཚིགས་སུ་བཅད་པ་འཁོར་
བ་ལས་སྐྱོ་བའི་གཏམ་བཞུགས་སོ། །
རྗེ་ཙོང་ཁ་བས་མཛད།
བསླབ་གསུམ་རྒྱན་དང་ཐོས་པའི་ཕ་རོལ་སོན། ། སྟོང་གསུམ་
ཁྱབ་པའི་གྲངས་ལྡན་འགྲོ་བའི་མགོན། །སྐུ་གསུམ་མངོན་མཛད་བླ་
མའི་«
རི་ཞབས་པད་ལ། །སྒོ་གསུམ་གུས་པའི་ཡིད་ཀྱིས་ཕྱག་འཚལ་ལོ། །
སྐུ་གཉིས་ཕུལ་བྱུང་ལུས་སྟོབས་རྒྱས་པ་ལ། །བསླབ་གསུམ་རྣམ་དག་
གསེར་གྱི་དྲ་བས་གཡོགས། ། སྐུ་བཞིའི་མཆེ་བ་རབ་དཀར་ཤིན་ཏུ་
བརྟན། ། སྐུ་ལྔའི་བདག་ཉིད་ ཐུབ་དབང་ལག་ལྡན་རྒྱལ། ། དལ་་་་
འབྱོར་ཐོབ་ཀྱང་དལ་བའི་སྐབས་མེད་ཅིང༌། །བདེ་འགྲོར་སྐྱེས་ཀྱང་
བདེ་བས་དབེན་པར་གྱུར། ། ཆོས་ལ་མོས་ཀྱང་ཆོས་དོན་རྟོགས་པ་
མེད། ། བློ་གྲོས་དམན་ཡང་བློ་བཟང་
ང་ཞེས་བཏགས་པའི། ། རྒྱལ་་་་་
ཁམས་པ་ཁྱོད་རང་གི་བསྐུལ་ཚིག་ལ། །མ་གཡེངས་རྣ་བའི་དབང་
ཤེས་ལེགས་གཏད་དེ། ། ལུང་དང་རིགས་པས་ལེགས་པར་བརྟགས་
བྱས་ནས། ། འདིར་སྨྲས་དོན་རྣམས་ཉམས་སུ་བླང་བར་རིགས། །
ཁྱོད་ཀྱིས་སྔོན་ཡང་དུག་གསུམ་ལ་སྤྱད་པས། ། ཐོག་མ་མེད་ནས་ཐ་མ་



2O
བསླབ་བྱ་ཉེར་མཁོ་ཕྱོགས་བསྒྲིགས།
ད་ ཡི་ བར། ། མ་ རིག་ ཁྲོད་ འདིར་ བགྲང་ལས་འདས་ པ་ འཁོར། །
བཟོད་གླགས་མེད་པའི་སྡུག་བསྔལ་སྣ་ཚོགས་མྱོང༌། །ད་དུང་འདི་ལ་
སྤྱད་པར་བྱས་ན་ནི། །སླར་ཡང་ངན་སོང་གསུམ་ལས་འགྲོ་ས་མེད། །
ཀྱི་ཧུད་ངན་འགྲོའི་སྡུག་བསྔལ་བཟོད་གྱུར་ཏམ། །ཀྱེ་མའོ་དེ་རྒྱུ་དེང་
ནས་སྤང་བར་རིགས། །ཞེས་སྨྲས་པ་དང་། ཁོ་ན་རེ། འོ་ན་དེར་
མི་སྐྱེ་བའི་ཐབས་ཅི་ཡོད། དེ་ཡི་སྡུག་བསྔལ་ཡང་ཇི་ཙམ། སྡུག་
བསྔལ་དེ་ཉམས་སུ་མྱོང་བའི་རྒྱུ་ཅི། ཞེས་པའི་ལན་སྨྲས་པ། ངན་
འགྲོའི་གནས་སུ་མི་སྐྱེའི་ཐབས་དག་ནི། ། བཤད་ཀྱིས་ལེགས་ པར་
ཉོན་དང་རྒྱལ་ཁམས་པ། ། འཕྲལ་ཕུགས་ཀུན་ཏུ་མི་བསླུར་ངེས་གྱུར་
པའི། ། སྐྱབས་ གནས་ དཀོན་ མཆོག་ གསུམ་ ལ་ སྐྱབས་ སུ་ སོང་། །
སེམས་ཅན་འདི་དག་ཐོག་མ་མེད་ནས་བདག། དྲིན་གྱིས་བསྐྱངས་
པའི་མ་མ་དྲིན་ཅན་ཡིན། ། དེ་སླད་མ་རྒན་དེ་དག་བྱང་ཆུབ་ལ། །
འགོད་པའི་ཕྱིར་དུ་བྱང་ཆུབ་མཆོག་སེམས་སྐྱེད། །བཀའ་དང་བསྟན་
བཅོས་ཇི་སྙེད་གསུངས་དེ་ཡི། ། དགོངས་དོན་ཡོངས་འཛིན་བཟང་
བོས་བསྟན་དོན་ལ། ། དབེན་ པའི་གནས་སུ་ གྲོགས་མེད་གཅིག་པུ་
རུ། །གཡེང་བ་སྤངས་ཏེ་རྩེ་གཅིག་གནས་པར་བྱ། །རྗེས་ཀྱི་སྐབས་སུ་
དགེ་དེས་མཚོན་པ་ཡིས། །འཁོར་འདས་གཉིས་ཀྱིས་བསྡུས་པའི་དགེ་
རྩ་རྣམས། ། མཁའ་མཉམ་མ་ རྒན་རྣམས་ཀྱི་དོན་དུ་ནི། ། འཁོར་་་་
གསུམ་དག་པའི་ཐབས་ཤེས་གཉིས་ལྡན་གྱིས། ། སྒྲོ་སྐུར་མཚན་མའི་
ཚོགས་རྣམས་སྤངས་བྱས་ནས། །སྟོབས་བཅུ་མངའ་བའི་ས་དེར་བསྔོ་



བསླབ་བྱ་ཉེར་མཁོ་ཕྱོགས་བསྒྲིགས།
21
་་་་་
བར་བྱ། །གང་དུ་གནས་ན་དུག་གསུམ་ལ་སོགས་པའི། །ཉོན་མོངས་
ཚོགས་རྣམས་ཡར་ངོའི་ཟླ་བཞིན་འཕེལ། །དཀར་ཕྱོགས་ཐོ་རངས་རྒྱུ་
སྐར་ལྟར་འགྲིབ་པའི། ། གནས་ངན་མྱུར་དུ་སྤོང་དང་རྒྱལ་ ཁམས་
པ། །སྣ་ཚོགས་འདམ་སྐྱེས་དཔག་མེད་གཅལ་དུ་བཀྲམ། །རྐང་དྲུག་
ལྡན་རྣམས་དགའ་བའི་གླུ་ལེན་ཞིང་། ། སྙན་པའི་དར་དིར་སྒྲོག་པར་
བྱེད་པ་ཡི། ། དབེན་གནས་དམ་པ་སྟེན་དང་རྒྱལ་ཁམས་པ། །ཚིག་
ཙམ་ ཤེས་ཀྱང་དོན་ལ་བློ་མ་ཕྱོགས། ། སྡོམ་བརྩོན་རྣམས་ལ་ སྡང་
ཤུགས་ མནར་ སེམས་ ཅན། ། ཕྱོགས་འཛིན་རླུང་གིས་རྣམ་པར་
གཡེངས་གྱུར་པའི། །བླ་མའི་གཟུགས་བརྙན་སྤོང་དང་རྒྱལ་ཁམས་
པ། ། ཡིན་ལུགས་ཁོང་དུ་ཆུད་ཅིང་དབང་བོ་དུལ། ། མཐོང་བ་ཙམ་
གྱིས་གཞན་ཡིད་འཕྲོག་པར་བྱེད། །བསྟེན་པ་ཙམ་གྱིས་དགེ་འཕེལ་
སྐྱོན་འགྲིབ་པའི། །བཤེས་གཉེན་དམ་པ་སྟེན་དང་རྒྱལ་ཁམས་པ། །
དམུ་རྒོད་མ་རུངས་དུག་སྦྲུལ་ཁྲོས་འདྲ་ཞིང༌། །འགྲོགས་པ་ཙམ་གྱིས་
རང་གཞན་ཕུང་བར་བྱེད། ། ཐར་བའི་སྲོག་རྩ་གཅོད་པར་བྱེད་པ་
ཡི། ། གྲོགས་ངན་མྱུར་དུ་སྤོང་དང་རྒྱལ་ཁམས་པ། །གཞན་ལ་འཚེ་
བས་དབེན་པའི་རི་དྭགས་དང་། །ཉན་ཤེས་འཁོར་དུ་བདེ་བ་བསྐྱེད་
པའི་སྒྲ། ། རྒྱུན་དུ་སྒྲོག་པ་འདབ་བཟང་གཞོན་ནུའི་ཚོགས། ། དེ་་་
འདྲའི་གྲོགས་དག་སྟེན་དང་རྒྱལ་ཁམས་པ། །དེ་ལྟར་ཇི་སྐད་བསྟན་
བཞིན་བྱེད་གྱུར་ན། ། ངན་སོང་གནས་རྣམས་གང་དུའང་མི་སྐྱེ་་་་
ཞིང་། ། གནས་སྐབས་མངོན མཐོ་མཐར་ཐུག་ངེས་ལེགས་ཀྱི། ། གོ་



22
བསླབ་བྱ་ཉེར་མཁོ་ཕྱོགས་བསྒྲིགས།
འཕང་ ཐོབ་ པར་འགྱུར་རོ་རྒྱལ་ ཁམས་ པ། ། དྲི་བ་དང་བོའི་ལན་་་
རྫོགས་སོ། །
ཀྭ་ཡེ་ད་དུང་གསོན་དང་རྒྱལ་ཁམས་པ། །ངན་སོང་གསུམ་གྱི་
སྡུག་བསྔལ་ཆེ་ཆུང་ནི། ། རྣམ་པ་གསུམ་དུ་འགྱུར་ཏེ་ཆེན་པོ་ནི། །
དམྱལ་བ་རྣམས་ལ་ཡོད་དེ་དེ་ཡང་ནི། །ཚ་གྲང་སྡུག་བསྔལ་བརྒྱ་ཕྲག་
གཉིས་སུ་འགྱུར། ། ཡང་གསོས་ཐིག་ནག་བསྡུས་འཇོམས་ངུ་འབོད་
དང་། །ངུ་འབོད་ཆེན་པོ་ཚ་བ་རབ་ཚ་དང་། ། མནར་མེད་པ་སྟེ་ཚ་
བའི་དམྱལ་བ་བརྒྱད། ། ཆུ་བུར་ཆུ་བུར་རྡོལ་དང་ཀྱི་ཧུད་དང༌། ། ཨ་
ཆུ་ སོ་ཐམ་པ་དང་ཨུཏྤལ་ལྟར། །གས་དང་པདྨ་ལྟར་གས་ཆེ་གས་་
ཏེ། །དེ་ལྟར་གྲང་བའི་དམྱལ་བ་རྣམ་བརྒྱད་དང་། །མེ་མ་མུར་དང་
རོ་མྱགས་འདམ་དང་ནི། ། སྤུ་གྲིས་གཏམས་སོགས་ཉེ་འཁོར་བ་དག་
དང༌། ། རྒྱ་མཚོའི་འགྲམ་སོགས་ངེས་མེད་ལ་གནས་པའི། །ཉི་ཚེ་བ་
དང་རྣམ་པ་བཅོ་བརྒྱད་དོ། །དེ་དག་རྣམས་ཀྱང་སྔ་མ་སྔ་མ་ལས། །
ཕྱི་མ་ཕྱི་མའི་སྡུག་བསྔལ་བཟོད་པར་དཀའ། །མདོར་ན་ཚ་གྲང་སྡུག་
བསྔལ་བཟོད་དཀའ་ཡིས། ། ཀུན་ནས་གཟིར་ཅིང་ཐར་བའི་མཐུ་མ་
མཆིས། །འབྲིང་ནི་ཡི་དྭགས་ལ་ཡོད་དེ་ཡང་ནི། ། ཕྱི་ནང་ཟས་སྐོམ་
སྒྲིབ་པས་གསུམ་དུ་འགྱུར། ། ཕྱི་ཡི་སྒྲིབ་པ་ ཅན་རྣམས་རྒྱ་མཚོ་
ལའང་། ། རྣག་ཁྲག་སོགས་སུ་མཐོང་ནས་སྤྱོད་སྐལ་མེད། ། ནང་གི་
སྒྲིབ་པ་ཅན་རྣམས་ཟས་སྐོམ་སོགས། །མི་རྙེད་གལ་ཏེ་ཅུང་ཟད་རྙེད་
གྱུར་ཀྱང། ། མགྲིན་པར་མི་ཚུད་ལོངས་སྤྱོད་མཐུ་ཡང་མེད། ། ཟས་



བསླབ་བྱ་ཉེར་མཁོ་ཕྱོགས་བསྒྲིགས།
23
སྐོམ་སྒྲིབ་པར་གྱུར་རྣམས་ཟོས་པ་དང༌། །འཐུངས་པ་རྣམས་ཀྱང་མེ་
ལྕེའི་ཕྲེང་བ་རུ། ། གྱུར་ནས་ རང་ཉིད་དག་ཀྱང་ཚིག་ པར་བྱེད། །
མདོར་ན་བཀྲེས་སྐོམ་སྡུག་བསྔལ་བཟོད་གླགས་མེད། ། དག་གིས་་་
གཟིར་ཅིང་ཐར་བའི་སྐབས་མ་མཆིས། །ཆུང་ངུ་དུད་འགྲོ་ལ་ཡོད་དེ་
ཡང་ནི། ། བྱིང་དང་ཁ་འཐོར་སྒོ་ནས་གཉིས་སུ་འགྱུར། ། དེ་དག་
གཅིག་ལ་གཅིག་ཟའི་ སྡུག་བསྔལ་དང༌། ། གླེན་ ཅིང་གཏི་མུག་ལ་་་
སོགས་སྡུག་བསྔལ་གྱིས། ། རྟག་ཏུ་གཟིར་ ཅིང་ ཐར་བའི་སྐབས་མ་
མཆིས། ། དེ་འདྲའི་སྡུག་བསྔལ་སྤོང་ ཐབས་མི་བྱེད་པར། ། ཆགས་
སྡང་གཉིས་ཀྱིས་རང་གཞན་རྒྱུད་སྲེག་ཅིང༌། །མི་དགེ་སྣ་ཚོགས་སྒྲུབ་
པའི་བྱ་བ་འདི། ། ད་ལྟ་ཉིད་ནས་དོར་དང་རྒྱལ་ཁམས་པ། །དྲི་བ་
གཉིས་པའི་ལན་རྫོགས་སོ། །
ད་དུང་གསོན་དང་བཤད་དོ་ རྒྱལ་ཁམས་པ། ། དེ་ལྟའི་སྡུག་
བསྔལ་མྱོང་བའི་རྒྱུ་དག་ནི། །ཕྱི་ནང་ཆོས་ལ་བདག་དང་བདག་གིར་
བཟུང་། ། བདག་འཛིན་ལས་བྱུང་འདོད་ཆགས་ལ་ སོགས་པའི། །
དུག་གསུམ་ཉོན་མོངས་ལྟེ་ བ་ རབ་བརྟན་ཅིང་། ། ན་རྒ་སྐྱེ་འཆིའི་་
རྩིབས་རྣམ་བཞི་དང་ལྡན། ། སྡུག་བསྔལ་གྱི་དང་འགྱུར་དང་ཁྱབ་
སོགས་ཀྱི། ། སྡུག་བསྔལ་རྣམས་ཀྱི་མུ་ཁྱུད་ཀྱིས་བསྐོར་བའི། །ལས་
ངན་འཁོར་ལོར་འཁོར་འདི་བྱུང་བ་ཡིན། ། དྲི་བ་གསུམ་པའི་ལན་
རྫོགས་སོ། །
ཞེས་དེ་སྐད་སྨྲས་པ་དང༌། ཁོ་ཡི་རངས་ཏེ། འདི་སྐད་དུ།



24
བསླབ་བྱ་ཉེར་མཁོ་ཕྱོགས་བསྒྲིགས།
ཨེ་མ་དེང་ནས་བཟུང་སྟེ་བྱང་ཆུབ་སྙིང་བོའི་བར། ། དཀོན་མཆོག་
སྐྱབས་འགྲོ་བྱང་ཆུབ་སེམས་བསྐྱེད་ནས། ། དབེན་པའི་གནས་སུ་བླ་
མས་བསྟན་པ་ཡི། །མན་ངག་ཉམས་བླངས་དགེ་རྩ་བྱང་ཆུབ་བསྔོ། །
ཀྱེ་མའོ་ངན་སོང་གནས་ལས་འཇིགས་པ་ཨང་། །ཀྱེ་མའོ་ནམ་འཆིའི་
ངེས་པ་མི་སྣང་ན། །ཀྱེ་མའོ་གར་སྐྱེ་ཤེས་པ་མི་སྣང་ན། །ཀྱེ་མའོ་མི་
སྐྱེའི་རང་དབང་མི་སྣང་ན། །ཀྱི་ཧུད་བླ་ན་མེད་པའི་བླ་མ་དང་། །ཀྱི་
ཧུད་ཡིད་བཞིན་ནོར་འདྲའི་ཡི་དམ་དང་། །ཀྱི་ཧུད་བསྟན་ལ་གནོད་
འཇོམས་བསྟན་སྐྱོང་གིས། ། བདག་དང་མཁའ་མཉམ་འགྲོ་བའི་་་
བདག་འཛིན་འདི། ། གཏན་ནས་ཉེ་བར་བཅོམ་ནས་གཏན་གྱི་
སྐྱབས། ། མཐར་ཐུག་ཆོས་སྐུ་ཐོབ་ནས་ མཐའ་བྲལ་གྱི། ། གནས་་་
ལུགས་འགྲོ་ལ་སྟོན་ཅིང་གནས་གྱུར་ཅིག
་གནས་གྱུར་ཅིག ། ཇི་ལྟར་སྨྲས་ལས་ཉེས་
སྐྱོན་ཆུ་འཛིན་ཚོགས། ། མཆིས་གང་འཕགས་དང་ཚུ་རོལ་མཁས་་་
རྣམས་ཀྱི། ། ཐུགས་རྗེའི་མགྱོགས་འགྲོས་རབ་ཏུ་བསལ་བྱས་ཏེ། །
བདག་གི་རྣམ་དཔྱོད་ཚ་ཟེར་གསལ་བར་མཛད། ། འདི་ལས་ ཐོབ་
པའི་རབ་དཀར་དགེ་བ་འདི། ། འདི་དང་ཕྱི་མ་ ཀུན་ཏུ་མི་ཟད་་་
གཏེར། །གཏེར་ཆེན་བུམ་བཞིན་དཔག་ཡས་ཡོན་ཏན་དག། དག་
དང་མ་དག་འགྲོ་ལ་སྩོལ་གྱུར་ཅིག། ཅེས་རང་ལ་བསྐུལ་བའི་ཚིགས་
སུ་བཅད་པ་འཁོར་བ་ལས་སྐྱོ་བའི་གཏམ་ཞེས་བྱ་བ་འདི་མཁས་པ་དུ་
མའི་ཞབས་རྡུལ་སྤྱི་བོས་ལེན་པ་ རྒྱལ་ཁམས་པ་ ཤར་ཙོང་ཁ་བ་བློ་་
བཟང་གྲགས་པས་གཞན་ལ་ཕྲག་དོག་དང་འགྲན་སེམས་ཀྱིས་མ་ཡིན་



བསླབ་བྱ་ཉེར་མཁོ་ཕྱོགས་བསྒྲིགས།
25
པར་རང་ཉིད་ཐར་ལམ་ལ་བསྐུལ་བའི་དོན་དུ་ལྟོས་འགྲོའི་རྒྱུ་སྐར་གྱི་
དབང་བོ་མདའི་དཀར་ཕྱོགས་ཀྱི་ཚེས་ལ་མཁས་པ་དུ་མའི་འབྱུང་
གནས་ཡུལ་དབུས་ཀྱི་སའི་ཆ་ཆོས་གྲྭ་ཆེན་པོ་བདེ་བ་ཅན་དུ་སྦྱར་བ་རེ་
ཞིག་རྫོགས་སོ། །



26
བསླབ་བྱ་ཉེར་མཁོ་ཕྱོགས་བསྒྲིགས།
ཤྩ །བསླབ་བྱ་རིན་ཆེན་ཕྲེང་མཛེས་བཞུགས་སོ། །
པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད།
ན་མོ་གུ་རུ་མཉྫ་གྷོ་ཥཱ་ཡ། བསླབ་བྱ་རིན་ཆེན་ཕྲེང་མཛེས་ཞེས་བྱ་
བ། བདེ་གཤེགས་ཀུན་གྱི་སྐུ་གསུམ་གྱི། །ཡེ་ཤེས་གཙང་མའི་རང་
གཟུགས་ལ། ། ཤཱཀྱ་སེང་གེར་མཚན་གསོལ་བའི། ། སྟོན་པ་མཆོག་
དེས་ བདག་ སྐྱོངས་ ཤིག། མཁྱེན་ པའི་ ཆ་ ཤས་ ཕྲ་ མོས་ ཀྱང་། །
མཁའ་ལྟར་ཡངས་ པའི་ ཤེས་བྱའི་ཁྱོན། ། རྡུལ་ཕྲན་གོ་སར་འགོད་
མཁས་པ། །འཇམ་པའི་དབྱངས་ཀྱིས་དགེ་ལེགས་སྩོལ། ། བདག་ལ་
ཕན་འདོད་གྲོགས་རྣམས་ལ། ། མངོན་པར་མཐོ་དང་ངེས་ལེགས་་་
ཀྱི། །ལམ་བཟང་མཚོན་ཕྱིར་དམ་པའི་གཞུང༌། ། ཇི་བཞིན་འབེལ་
བའི་གཏམ་འདི་གླེང་། །
དྲན་པ་ཡིས་ཀྱང་གདུང་སེལ་བ། ། ཁམས་གསུམ་འགྲོ་བའི་བླ་
མ་དེས། །བློ་ལྡན་ཁྱིམ་ན་གནས་པས་ཀྱང༌། །དོན་མཆོག་བསྒྲུབ་པའི་
ཐབས་འདི་གསུངས། །འདི་ཕྱིའི་ལེགས་ཚོགས་ཀུན་གྱི་གཞི། །བླ་མ་
མཆོག་ལ་རག་ལས་པས། ། ཡོན་ཏན་བཅུ་ལྡན་དམ་པ་དེ། ། ལེགས་



བསླབ་བྱ་ཉེར་མཁོ་ཕྱོགས་བསྒྲིགས།
27
བརྟགས་ཚུལ་བཞིན་བསྟེན་པ་གཅེས། །ཉམ་ཐག་འཁོར་བར་རྒྱུ་བའི་
ཚེ། ། བསླུ་མེད་དཀོན་མཆོག་གསུམ་པོ་ལས། ། ལྷག་པའི་སྐྱབས་་་་
གཞན་མ་མཆིས་པས། ། སྙིང་ཁོང་རུས་པའི་གཏིང་ནས་ནི། ། ཉིན་
མཚན་དུས་དྲུག་སྐྱབས་འགྲོ་ཞིང༌། ། དེ་ཡི་བསླབ་བྱའི་ རིམ་ པ་་་
དང༌། །དཀར་ནག་ལས་འབྲས་ལེགས་བསམས་ནས། ། ཕྲ་ཞིང་ཞིབ་
པའི་བླང་དོར་འཚལ། ། སྡིག་པ་ཆུང་ངུ་བྱས་པས་ཀྱང་། །འཇིག་རྟེན་
ཕ་རོལ་འཇིགས་ཆེན་དང་། ། ཕུང་གྲོལ་ཆེན་པོ་བྱེད་འགྱུར་ཏེ། ། ཁོང་
བར་སོང་བའི་དུག་བཞིན་ནོ། ། བསོད་ནམས་ཆུང་ངུ་བྱས་ པས་
ཀྱང་། ། འཇིག་རྟེན་ཕ་རོལ་བདེ་ཆེན་འདྲེན། ། དོན་ཆེན་དག་ཀྱང་
བྱེད་འགྱུར་ཏེ། ། འབྲུ་རྣམས་ཕུན་ཚོགས་སྨིན་པ་བཞིན། ། རྒྱལ་སྲས་
ཞི་བ་ལྷ་ཡིས་ཀྱང་། ། ཡིད་ལ་བསམས་པའི་དགེ་བྱས་པས། །གང་
དང་གང་དུ་འགྲོ་འགྱུར་བ། ། དེ་དང་དེར་ནི་བསོད་ནམས་དེས། །
འབྲས་བུའི་ ཡོན་ གྱིས་ མངོན་ མཆོད་འགྱུར། ། སྡིག་ པ་བྱུང་བ་ བདེ་
འདོད་ཀྱང༌། ། གང་དང་གང་དུ་འགྲོ་འགྱུར་བ། ། དེ་དང་དེར་ནི་
སྡིག་པ་
པ་དེས། ། སྡུག་ བསྔལ་ མཚོན་ གྱིས་ རྣམ་ འཛོམས་ གསུངས། །
དཔལ་དང་ལྡན་པའི་ཁྱིམ་པ་ལ། ། ཕན་པར་མཛད་པས་བསླབ་གཞི་
ལྔ། ། གསུངས་ཕྱིར་ཡོངས་རྫོགས་མ་ནུས་ཀྱང༌། ། སྣ་གཅིག་སྣ་འགའི་
ཚུལ་གྱིས་བསྲུང་། །ཁྱད་པར་བཟང་བོའི་དུས་རྣམས་ལ། ། གསོ་སྦྱོང་
ཡན་ལག་བརྒྱད་པའི་ཁྲིམས། ། བཞེས་ཤིག་མཐོ་རིས་འགྲོ་བ་ཡི། །
ལམ་བཟང་ཟླ་དང་བྲལ་བ་ལགས། ། དྲང་བོའི་རང་བཞིན་གཡོ་སྒྱུ་



28
བསླབ་བྱ་ཉེར་མཁོ་ཕྱོགས་བསྒྲིགས།
མེད། །ཚིག་བཙུན་བདེན་པར་སྨྲ་བ་དང༌། ། འདོད་ཆུང་ཆོག་ཤེས་
དུལ་བ་ཡི། ། མི་ལ་དཔལ་མགོན་ཉེ་བར་གནས། །དོན་ཆེན་བྱ་བ་ཅི་
བསྒྲུབ་ཀྱང་། ། གྲོས་དང་འཇམ་པོའི་སྒོ་ནས་བསྒྲུབ། །གྲུབ་ན་མཆོག་
ཡིན་མ་གྲུབ་ཀྱང༌། ། སྐྱོན་དུ་མི་འགྱུར་མཛེས་པ་ཡིན། །བློ་ཆུང་མགུ་
སླ་ཁྲོ་བ་སྐྱེན། ། གསར་འགྲོགས་ཆེ་ཞིང་ཕྱི་ཐག་ཐུང༌། །ངག་ནི་ཅལ་
ཅོལ་ ར་མ་ལུག། དེ་འདྲ་མཁས་པས་དུག་བཞིན་སྤང་། ། སེམས་
ཅན་མོས་པ་སྣ་ཆོགས་པ། ། མང་བོའི་ནང་དུ་ཕྱོགས་ཞེན་དང་། །
གཉེན་པོ་བསྟེན་ཕྱིར་གང་ཟག་དང་། ། ཆོས་ལ་སྨོད་པ་འབྱུང་ཉེ་་
ཡི། །དེས་ན་ལྷ་བཅས་སྟོན་པ་དེས། །ངའམ་ང་འདྲའི་གང་ཟག་གི།
ཚོད་བཟུང་གཞན་གྱིས་བཟུང་གྱུར་ན། ། ཉམས་ པར་འགྱུར་ཞེས་་་
གསུངས་པའི་ཕྱིར། ། ཐལ་བས་གཡོགས་པའི་མེ་དོང་ལ། །བག་ཡོད་
བསྟེན་ལ་ཇི་བཞིན་དུ། ། རྩེད་མོ་ག་ཞའི་ཆེད་དུ་ཡང་། །བརྙས་སྨོད་
ནམ་ཡང་བྱ་བ་མིན། ། གང་གིས་བྱང་ཆུབ་སེམས་དཔའ་ལ། ། ངན་
སེམས་བསྐྱེད་ན་དེ་སྙེད་ཀྱི། ། སྐད་ཅིག་གྲངས་མཚུངས་ཀཝར་ནི། །
དམྱལ་བར་གནས་ཅེས་ཐུབ་པས་གསུངས། །དེ་བཞིན་འཕགས་པ་ལྷ་
ཡིས་ཀྱང་། ། འགྲོ་ལ་ཕན་ཕྱིར་གང་ཞིག་ལ། ། འཇིག་རྟེན་སྲིད་དུ་
གནས་ཡོད་པ། །དེ་ལ་སོར་གནས་དག་ཕུད་ན། ། སྡང་ལ་བསམ་ཐག་
ཅི་ཡོད་གསུངས། །དེ་བཞིན་རིགས་གཟུགས་ཐོས་པ་དང་། །ལང་ཚོ་
དབང་ཐང་གིས་རྒྱགས་པས། ། སྒོ་གསུམ་བརླང་བོར་སྤྱོད་པ་དེ། །
དགྲ་ལྟར་ཀུན་ཏུ་གཟིགས་པར་མཛོད། །རྣམ་མང་སྐྱེ་བོ་འདུས་པའི་



བསླབ་བྱ་ཉེར་མཁོ་ཕྱོགས་བསྒྲིགས།
29
སར། །དཔའ་རྩལ་ངོམ་དང་ཉམས་དགའི་ཕྱིར། །གཞན་ལ་གནོད་
པའི་བསམ་སྦྱོར་དག། འབྱུང་བས་བླང་དོར་ཚུལ་ལ་བརྟག། རྩྭ་
ཆུ་ཙམ་གྱིས་འཚོ་བ་ཡི། །བྱ་དང་རི་དྭགས་ཉ་ལ་སོགས། །མགོན་
སྐྱབས་མེད་པ་འདི་རྣམས་ནི། ། སྙིང་རྗེར་འོས་ཤིང་གཞན་དག་
ལའང༌། ༑ གནོད་འཚེ་ཆོམ་རྐུན་བྱི་བོ་བྱེད། ། ཚིག་རྩུབ་ ཕྲ་མ་ལྕེ་་་
གཉིས་དང་། ། ངོ་ཚ་ཁྲེལ་བོར་མྱོས་འགྱུར་ལ། །བག་མེད་སྤྱོད་ལས་
ལྡོག་པའི་རིགས། ། ཁྱོད་ཀྱིས་འབངས་
ངས་འཁོར་གཞན་དག་ཀྱང་།
སྙོམས་པར་བུ་བཞིན་སྐྱོང་བྱས་ན། །དེ་དག་གིས་ཀྱང་ཁྱོད་ཉིད་ལ། །
ཕ་བཞིན་སྙིང་ཉེ་བཀུར་བར་འགྱུར། །ཉེ་རིང་སྐྱེ་བོ་མཐའ་དག་ལ། །
ཚིག་ངན་མདེའུ་རྩེ་ མི་སྟོན་ཏེ། ། རྣམ་སྨིན་ ཕར་ཞོག་འཕྲད་དུ་
ཡང་། །དེ་ལན་བྲག་ཅ་བཞིན་དུ་འབྱུང་། །མངག་གཞུག་ཡིན་ཡང་
ཞེན་ལྡན་པ། །རྒན་ནམ་གཞོན་ཡང་བློ་ཅན་ལ། །དགྱེས་པར་མཛད་
ཅིང་དེ་དག་གི། །ཚིག་ཀྱང་སྦྲང་རྩི་ལྟ་བུར་བཟུང༌། །བརྩེ་ཞིང་གུས་
པས་གཞན་དག་གིས། །གསོལ་ལ་བརྙས་པར་མི་བྱ་སྟེ། །རྟ་ཡན་སྲབ་
མེད་ལྟ་བུ་ལ། །ཕྱིན་ཆད་ཕན་པར་སྨྲ་བ་དཀོན། །བྱ་བ་ཅི་དང་ཅི་
བྱེད་ཀྱང༌། ། དང་བོར་ལེགས་པར་བརྟགས་ཏེ་བྱ། །མ་བརྟགས་གྱ་
ཙོམ་བྱས་པ་ལས། །འགྱོད་ཅིང་ཉེས་པར་གྱུར་པ་མང་། །རང་སྐྱོན་
རང་གིས་ཤེས་དཀའ་བས། ། མང་བོ་མཐུན་པར་བདག་གི་སྐྱོན། །
བརྗོད་ན་མཁས་པས་ངེས་བྱས་ཏེ། །ཕྱིན་ཆད་ཁྲག་ངན་བཞིན་དུ་
དབྱུང༌། །དགྲ་གཉེན་ངེས་པ་མ་མཆིས་ཤིང་། །ཆགས་སྡང་ཅན་གྱིས་



30
བསླབ་བྱ་ཉེར་མཁོ་ཕྱོགས་བསྒྲིགས།
མ་ཁྱབ་པ། །ཕྱི་ནང་གང་ནའང་མེད་མིན་པས། །སྒོ་གསུམ་དྲང་བོའི་
ལམ་དུ་སྲོངས། །དཔལ་ལྡན་མར་མེ་མཛད་དཔལ་གྱིས། །མང་བོའི་
ནང་དུ་ངག་ ལ་ བརྟག། གཅིག་པུར་འདུག་ ཚེ་ སེམས་ ལ་ བརྟག།
གསུངས་པ་ཇི་བཞིན་ཉམས་སུ་ལོངས། །ཡོན་ཏན་ཕན་འདོགས་སྡུག་
བསྔལ་ཞིང་། ། འདི་དག་ཕན་གནོད་ཆུང་ངུས་ཀྱང་། །འབྲས་མང་
འགྲུབ་པས་གནག་སྤོངས་ལ། ། དཀར་བོའི་ས་བོན་རྒྱུན་དུ་ཐོབ། །
གྲོགས་མེད་སྲིད་པར་འཁྱམས་པ་ན། །སྦྱིན་དང་མཚུངས་མེད་གཉེན་
མཆོག་མེད། །དེའི་ཕྱིར་འཇུངས་པའི་སེམས་བྲལ་བས། །གཏོང་ལ་
རྟག་ཏུ་གྱེས་པ་སྐྱེད། ། གྲགས་པ་ཉམས་འགྱུར་དྲུག་སྤངས་ནས། །
དགེ་བའི་ལས་ཀྱི་ལམ་བཅུ་ལ། །གོམས་པར་བྱས་པས་ལྷ་དང་མིའི། །
གོ་འཕང་འཐོབ་པར་འགྱུར་བ་ལགས། ། ཁོན་དུ་འཛིན་ པས་ ཕུང་
ཀྲོལ་དག ། བསྐྱེད་པས་སྡང་དང་ཁྲོ་སྤངས་ཏེ། །བཟོད་དང་དེས་
པའི་རང་བཞིན་གྱིས། ། ནད་མེད་གཟུགས་བཟང་དམ་པ་སྒྲུབས། །
ཆོས་གསུམ་འདི་ དག་ ཕལ་ མོ་ཆེ། ། རྒྱལ་བས་ ཁྱིམ་ པ་ རྣམས་ ལ་་་་་
བསྔགས། ། དེའི་ཕྱིར་འདི་འདྲའི་ཚུལ་སྤྱོད་པའི། ། ཁྱིམ་གནས་བྱང་
གྲོལ་ཐེམ་སྐས་ལགས། །ཚེ་འདི་རྨི་ལམ་གློག་དང་མཚུངས། །འཇིག་
རྟེན་ཕ་རོལ་འཇིགས་པ་ཆེ། ། དེས་ན་ཕྱི་མའི་ལམ་རྒྱགས་དང་། །
གྲོགས་དག་འབད་པས་བསྒྲུབ་པའི་རིགས། །འདོད་ཡོན་རོ་ལ་བརྐམ་
པ་དང༌། །ཚེ་འདིའི་སྣང་བ་འབྲིད་མཁས་པས། །དོན་ཆེན་ཡལ་བར་
འཆོར་བས་ན། ། དགེ་ཚོགས་བསྒྲུབ་ལ་བཅད་རྒྱར་མཛོད། ། སྙིགས་



བསླབ་བྱ་ཉེར་མཁོ་ཕྱོགས་བསྒྲིགས།
31
དུས་སྐྱེ་བོའི་ཚེ་སྲོག་དང༌། ། སྲིད་པའི་ཕུན་ཚོགས་མཐའ་དག་ལ། །
ཡིད་བརྟན་ཅུང་ཟད་མ་མཆིས་པས། །རྟག་ཏུ་བག་དང་ལྡན་པར་
འཚལ། ། རྒྱལ་བའི་བཀའ་དང་དགོངས་འགྲེལ་གྱི། །རྣམ་མང་
བསྟན་བཅོས་མཐའ་དག་ལ། ། མཁྱེན་པའི་སྤྱན་ཡངས་བཀྲམ་བྱས་
ནས། །ལེགས་བཤད་མང་བོ་དེ་ལས་འབྱུང་། །ལེགས་བཤད་མང་དུ་
མཐོང་ཐོས་ཀྱང་། ། བླང་དོར་ཚུལ་བཞིན་མ་བྱས་ན། ། མིག་ ཅན་་
གཡང་ལ་མཆོང་དང་མཚུངས། ། དེས་ན་ཉམས་ལེན་སྙིང་བོར་
དྲིལ། །གལ་ཏེ་རྫོགས་པའི་སངས་རྒྱས་ཀྱི། །གོ་འཕང་དམ་པ་འཐོབ་
བཞེད་ན། ། བྱམས་དང་སྙིང་རྗེའི་རྩ་བ་ཅན། །བྱང་ཆུབ་སེམས་་་
མཆོག་བསྐྱེད་ཀྱང་འཚལ། །འཁོར་འདས་ཆོས་རྣམས་མ་ལུས་པ། །
སྒྱུ་མ་ཆུ་ནང་ཟླ་བ་ལྟར། ། བདེན་མེད་རྟོགས་པའི་ལམ་གོམས་པས། །
ཉེས་བརྒྱའི་ རྩ་བ་དྲུངས་ནས་འབྱིན། ། འདི་ ལྟའི་ཉམས་ལེན་ལ་་་་
གནས་ནས། །ལུས་ནི་ཟབ་གསལ་ལྷ་ཡི་སྐུ། །ངག་ནི་གྲག་སྟོང་སྔགས་
ཀྱི་སྒྲ། །ཡིད་ནི་སྣང་སྟོང་ཆོས་དབྱིངས་དང༌། ། དྲན་ཤེས་རྒྱ་ལས་མ་
གྲོལ་བར། །སྤྱོད་ལམ་ཀུན་ཏུ་སྐྱོང་བྱེད་ཅིང་། ། ཀུན་ཏུ་བཟང་བོའི་
སྨོན་ལམ་གྱིས། ། ཡང་དང་ཡང་དུ་བརྒྱན་པ་གཅེས། །འདི་འདྲའི་
སྤྱོད་ཚུལ་ལ་གནས་པ། །སྐྱེས་པའམ་བུད་མེད་ཡིན་ཡང་རུང་། །ཁྱིམ་
གྱི་དཔལ་ལ་སྤྱོད་བཞིན་དུ། ། མཐོ་རིས་རྣམ་ གྲོལ་ དག་འཚལ་་་་་་
བགྲོད། །སྙིགས་མའི་གདོན་གྱིས་ཡིད་མྱོས་པས། ། ཕན་པར་སྨྲ་དང་
དེ་ཉིད་ཀྱི། ། རྗེས་སུ་འཇུག་པ་ཆེས་དཀོན་ཡང་། ། སྐལ་བཟང་རྣམ་



32
བསླབ་བྱ་ཉེར་མཁོ་ཕྱོགས་བསྒྲིགས།
དཔྱོད་ ཡངས་ པ་ ཡིས། ། ཡུན་ རིང་ ཡང་ དང་ ཡང་ བསྐུལ་ བས། །
ལེགས་བཤད་རིན་ཆེན་འཕྲེང་ སྤེལ་ཏེ། ། བློ་ ལྡན་མགུལ་བའི་རྒྱུན་
ཉིད་དུ། །ཆོས་ཀྱི་རྒྱལ་མཚན་ཞེས་བྱས་བཀོད། །དགེ་བས་འགྲོ་བ་མ་
ལུས་པ། ། མི་བཟད་སྲིད་པའི་མཚོ་བརྒལ་ཏེ། ། སྐུ་གསུམ་ནོར་བུའི་
གླིང་མཆོག་ཏུ། ། བདེ་བླག་འཇུག་པའི་རྒྱུ་རུ་བསྔོ། ། ཞེས་བསླབ་བྱ་
རིན་ཆེན་ཕྲེང་མཛེས་ཅེས་བྱ་བ་འདི་ཡང། དང་བ་དང་རྣམ་དཔྱོད་
དང་གཏོང་བ་ལ་སོགས་པའི་ཡོན་ཏན་གྱིས་མཛེས་པ་སྐལ་བཟང་
མགོན་ པོ་ དབང་ རྒྱལ་ གྱིས་ ནན་ ཆེར་ བསྐུལ་ བ་ ལ་ བརྟེན་ ནས། །
ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་ཆོས་གྲྭ་ཆེན་པོ་
བཀྲ་ཤིས་ལྷུན་པོའི་གཙུག་ལག་ཁང་དུ་ཐོགས་མེད་དུ་སྨྲས་པ་སྐྱེ་བོ་
མཐའ་དག་ལ་ཕན་པ་རྒྱ་ཆེན་པོར་གྱུར་ཅིག། །



བསླབ་བྱ་ཉེར་མཁོ་ཕྱོགས་བསྒྲིགས།
33
3
༄༅། །ཞལ་གདམས་མགུར་མ་བཞུགས་སོ། །
ཤར་སྐལ་ལྡན་རྒྱ་མཚོས་མཛད།
ཨོཾ་ སྭ་སྟི། །དཔལ་བེའུ་བཀྲ་ཤིས་གཡུང་དྲུང་མངའ། ། སྐུ་་་
མཐོང་བ་ཙམ་གྱིས་དགའ་བདེ་སྟེར། ། རྗེ་ཐོས་པ་དགའ་དང་དབྱེར་
མེད་པའི། ། ཕ་ཆོས་པ་ཐུགས་རྗེ་ཅན་གྱིས་སྐྱོངས། ། སྔོན་རྒྱ་གར་ཡུལ་
གྱི་པཎ་གྲུབ་གཙོ། ། དཔལ་རྒྱལ་བའི་སྲས་པོ་ཞི་བ་ལྷ། ། དུས་དེང་
སང་རྒྱལ་སྲས་རིན་པོ་ཆེ། །མཚན་དྲན་པའི་མོད་ལ་དད་པ་སྐྱེས། །
མགོན་སྐྱབས་གནས་དེ་ཉིད་བཀའ་དྲིན་ལས། །གནས་དབེན་པ་གང་
འདོད་ སྟེན་དུ་བྱུང༌། ། དུས་ད་རེས་ ས་ ཕོ་སྤྲེལ་ལོ་ལ། ། ས་བདེ་ལ་
ཡངས་པའི་རི་ཁྲོད་བསྟེན། ། ཕུ་དཀར་ཕྱོགས་སྐྱོང་བའི་གཞི་བདག་
གནས། ། མདའ་དད་དང་ལྡན་པའི་ཡོན་བདག་མང༌། ། མཐའ་
གངས་རིའི་ཕྲེང་བས་ཡོངས་སུ་བསྐོར། །གནས་རི་ཐང་མཚམས་ནས་
ཉམས་དགའ་བ། །བྱ་སྣ་ཚོགས་སྙན་པའི་གླུ་ལེན་ཞིང་། ། ཆུ་བཟང་
ལ་རིག་པ་དྭངས་པའི་མཐར། །རི་སྤང་ཤུག་བྲག་གིས་བརྒྱན་པ་ན། །
ངེད་རི་བ་མང་བོ་ལྷན་ཅིག་ཚོགས། ། དུས་ཕལ་ཆེར་དགེ་སྦྱོར་གང་
ནུས་སྐྱོང་། ། སྐབས་ལ་ལར་འདི་འདྲའི་གླུ་དབྱངས་འཐེན། ། ཕ་བླ་



34
བསླབ་བྱ་ཉེར་མཁོ་ཕྱོགས་བསྒྲིགས།
མའི་བཀའ་དྲིན་ལྷག་པར་ཆེ། ། དུས་ཉིན་བཞིན་གསོལ་བ་བཏབ་ན་
ལེགས། ། མཆོག་ཐུན་མོང་དངོས་གྲུབ་གང་འདོད་པ། ། ལར་འབད་
བརྩོན་མེད་པར་ངང་གིས་འབྱུང་། ། རྟེན་དལ་འབྱོར་རྙེད་པར་་་་་
དཀའ་བ་དང༌། །དེ་ཡུན་རིང་མི་སྡོད་འཇིག་པའི་ཚུལ། །རང་སེམས་
ཐོག་ སྐོར་ལ་ ཡང་ ཡང་ སོམས། ། དེ་ གནད་དུ་ སོང་ན་ཆོས་འགོ་་་་
འཛིན། ། ལས་རྒྱུ་འབྲས་ཕྲ་ཞིབ་མི་བསླུ་བས། །དགེ་གང་ནུས་སྒྲུབ་
ཅིང་ སྡིག་ པ་ སྤོངས། ། མཐོ་སྲིད་ པའི་ རྩེ་ ནས་ མནར་ མེད་བར། །
གནས་འཁོར་བ་འདི་རུ་མི་སྐྱེ་བར། །གདོང་བཟང་བོ་ད་ལམ་ཨེ་རྙེད་
ལྟོས། ། དེ་རྙེད་ན་འདུན་མའི་ཡང་རྩེར་ཕྱིན། ། ཁོང་ སེམས་ ཅན་
ཐམས་ཅད་ཕ་དང་མ། ། དྲིན་བཟང་བོའི་ལན་དུ་བྱམས་སྙིང་རྗེ། །
གང་སྒོམ་པ་དེ་ལ་བྱང་སེམས་ཟེར། ། ཆོས་བྱམས་དང་སྙིང་རྗེ་བྱང་
ཆུབ་སེམས། །ལམ་ཕར་ཕྱིན་དྲུག་དང་བསྡུ་དངོས་བཞི། ། དུས་རྒྱུན་
དུ་ཉམས་ལེན་ མཐིལ་བྱས་ན། ། མི་དེ་ ལ་ སངས་རྒྱས་བྱང་སེམས་་་
ཀུན། ། དུས་རྟག་ཏུ་མ་བུ་བཞིན་དུ་སྐྱོང་། ། མགོན་ སྟོན་པ་སངས་
རྒྱས་བཅོམ་ལྡན་འདས། ། ཆོས་ཕུང་བོ་བརྒྱད་ཁྲི་བཞི་སྟོང་
གསུངས། ། བཅུད་སྟོང་ཉིད་སྙིང་རྗེའི་སྙིང་བོ་ཅན། ། འདི་བཀའ་
ཕྱག་གཉིས་ཀའི་སྒོམ་ཁྲིད་གཙོ། །འདི་ཉིན་རེ་བཞིན་དུ་སྒོམ་དེ་ལ། །
ལྷ་ཡི་དམ་ཚོགས་ཀྱིས་དངོས་གྲུབ་སྟེར། ། དཔལ་ཆོས་སྐྱོང་སྲུང་མས་
བར་ཆད་སེལ། །འདི་རང་དང་གཞན་ལ་ཕན་ཕྱིར་དུ། །དུས་དེ་རིང་
ཉམས་དགར་གླུ་རུ་བླངས། ། གླུ་འདི་འདྲ་ལེན་ན་རི་ལ་ཤོག། དགེ་



བསླབ་བྱ་ཉེར་མཁོ་ཕྱོགས་བསྒྲིགས།
35
འདིས་ཀྱང་རང་གཞན་ལ་ཕན་ཤོག།
ཅེས་པ་འདི་ཡང་སྐལ་ལྡན་རྒྱ་མཚོས་རང་ལོ་དྲུག་ཅུ་རེ་གཉིས་
པ་ལ་བདེ་ཡངས་ཕུའི་རི་ཁྲོད་བཀྲ་ཤིས་ཉམས་དགར་བྲིས་པའོ། །



36
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ལུགས་གཉིས་ཀྱི་བླང་དོར་གསལ་བར་བྱེད་པའི་
བསླབ་བྱ་གཅེས་པ་བཅོ་བརྒྱད་བཞུགས་སོ། །
ལྕང་སྐྱ་ངག་དབང་བློ་བཟང་ཆོས་ལྡན་གྱིས་མཛད།
དགེ་ལེགས་དཔལ་སྟེར་བླ་མ་དང༌། །བསླུ་མེད་སྐྱབས་མཆོག་
རིན་ཆེན་གསུམ། ། ལས་ཀུན་སྒྲུབ་པའི་སྲུང་མའི་ཚོགས། ། ཀུན་ལ་
དང་བས་ཕྱག་བགྱིས་ཏེ། །སྔོན་བསགས་ལས་སྨོན་གྱིས་སྦྲེལ་བའི། །
དད་གུས་སྐལ་ལྡན་སློབ་བུ་ལ། ། འདི་ཕྱི་ཀུན་ཏུ་ཕན་པ་ཡི། ། བླང་
དོར་བསླབ་བྱ་མདོར་བསྡུས་བྲི། ། བཙན་པོའི་ཁྲིམས་དང་མི་མཐུན་
པའི། །སྤྱོད་པ་ཀིམ་པའི་འབྲས་བཞིན་སྤང༌། །རང་ལ་ལྟོས་པ་ཐམས་
ཅད་ཀྱང་། ། ཚུལ་བཞིན་སྒྲུབ་ལ་སྦྱོར་བ་གཅེས། ། འགྲོགས་འདྲིས་
འབྲེས་བའི་ཆེ་ཕྲ་ལ། །ལེགས་ཉེས་བྱ་བྱེད་ཕྲ་མོ་ཡིས། ། དགའ་ཁྲོའི་
འགྱུར་ལྡོག་རིང་སྤང་སྟེ། །གཞུང་བཟང་ཕྱི་ཐག་བསྲིང་བ་གཅེས། །
གཉེན་དང་ཉེ་དུ་ནང་འཁོར་ལ། ། སྤྱི་སྙོམ་བྱམས་བརྩེའི་བསམ་སྦྱོར་
གྱིས། ། སྐབས་དང་སྦྱར་ཏེ་བབ་འབྲེལ་དང༌། །མཐུན་པའི་སྐྱོང་བྲན་
བྱ་བ་གཅེས། །དབང་བྱར་སྤྱོད་པའི་སྡེ་མང་ལ། །ཉེ་རིང་རིས་སུ་མི་
གཅོད་ཅིང་། ། ཐམས་ ཅད་བྱམས་པས་སྐྱོང་བ་དང༌། །ལེགས་ཉེས་
རྣམ་དབྱེ་འབྱེད་པ་གཅེས། ། དགའ་བའི་བཞིན་དང་རྣམ་འགྱུར་་་་
གྱིས། །ངོ་བསྟོད་གཞན་སྐྱོན་གླེང་བ་ཡི། །གཅམ་བུས་ཁ་གསག་སྨྲ་བ་



བསླབ་བྱ་ཉེར་མཁོ་ཕྱོགས་བསྒྲིགས།
37
ལ། །རྟོག་དཔྱོད་ཞིབ་ཏུ་བྱེད་པ་གཅེས། །བློ་ལྡན་གྱ་གྱུའི་སེམས་མེད་
པར། ། གནས་ཚུལ་ཇི་བཞིན་བརྗོད་པ་ཡི། །གཏམ་གྱི་བརྗོད་བྱར་
ལེགས་བརྟགས་ནས། །སྙིང་བོ་དང་དུ་ལེན་པ་གཅེས། ། མཐོ་ལ་ཕྲག་
དོག་མཉམ་ལ་འགྲན། ། དམའ་ལ་སྡང་བའི་བསམ་སྦྱོར་གྱིས། ། རང་
གཞན་གཉིས་ ཀ་ཕུང་འགྱུར་བས། ། ངན་སྤྱོད་འདི་ དག་ སྤོང་བ་་་་
གཅེས། །རྒན་ལ་གུས་ཤིང་མཉམ་ལ་མཛའ། ། དམན་ལ་བྱམས་པར་
བྱེད་པ་ཡི། ། ཀུན་དང་མཐུན་པའི་ཡ་རབས་ཀྱི། །སྤྱོད་པ་ལྷུར་ལེན་
བྱེད་པ་གཅེས། ། གླུ་གར་རྒྱན་པོ་འགྱེད་པ་སོགས། ། ཧ་ཅང་ཐལ་བའི་
རྩེད་མོ་ལ། །གཡེང་བ་དོན་ཆེན་ཉམས་པའི་རྒྱུ། །བག་མེད་སྤྱོད་པ་
སྤོང་བ་གཅེས། །ཁྱད་པར་མྱོས་བྱེད་འཐུང་བ་ནི། །དྲན་མེད་འགྱུར་
བས་མི་ཁྱུ་ནས། །འབུད་ཅིང་ངན་འགྲོར་སྐྱུར་བྱེད་པས། ། དུག་ཆུ་
བཞིན་དུ་སྤོང་བ་གཅེས། ། རྟ་རྩལ་འཕོང་དང་གཏམ་སྨྲ་སོགས། །
དཔའ་བོའི་ཡང་རྩེལ་ཡོན་ཏན་ལ། ། སྦྱོང་བ་ ཕོ་རབ་ལུགས་ཡིན་་་
པས། ། དེ་རྣམས་བརྩོན་པས་སྦྱོང་བ་གཅེས། ། མདོར་ན་བསམ་སྦྱོར་
བཟང་བོ་ཡིས། །འཇིག་རྟེན་སྤྱོད་པ་ཚུལ་མཐུན་ལ། །བསླབ་ན་མཐོ་
རིས་ཐར་བའི་རྒྱུར། །འགྱུར་བས་ཚུལ་བཞིན་སློབ་པ་གཅེས། །འོན་
ཀྱང་ཆོས་དང་མཇལ་དུས་འདིར། །འཇིག་རྟེན་ལུགས་ལས་ཁྱད་པར་
དུ། །འཕགས་པའི་ཉམས་ལེན་བྱ་དགོས་པས། །འདི་ལྟར་ཉམས་སུ་
ལེན་པ་གཅེས། །བླ་མ་མཆོག་གསུམ་དམ་པ་ལ། ། སྙིང་ནས་རེ་ལྟོས་
དཔུང་གཉེན་འཆའ། ། སྐུ་གསུང་ཐུགས་རྟེན་བཞེངས་པ་དང༌། །དེ་



38
བསླབ་བྱ་ཉེར་མཁོ་ཕྱོགས་བསྒྲིགས།
་
ལ་ ཕྱག་མཆོད་བྱེད་ པ་ གཅེས། ། རབ་ ཏུ་བྱུང་བ་ ཐམས་ ཅད་ལ། །
བརྙས་པར་མི་བྱ་དག་སྣང་དང་། ། གུས་པས་བསྙེན་བཀུར་ ཕན་་་
འདོགས་ཀྱི། །བྱ་བ་སྒྲུབ་ལ་བརྩོན་པ་གཅེས། ། རྒྱུན་དུ་བླ་མ་དཀོན་
མཆོག་ལ། ། སྐྱབས་འགྲོ་བསྟོད་པ་གསོལ་འདེབས་དང་། ། གཟུངས་
སྔགས་ ཟབ་མོའི་བཟླས་བརྗོད་སོགས། ། ཁ་ཏོན་བྱེད་ལ་བརྩོན་པ་
གཅེས། །བླ་མའི་རྣལ་འབྱོར་སྐྱབས་འགྲོ་དང༌། །ལམ་རིམ་ལྟ་བ་ཕྱག་
ཆེན་གྱི། །དམིགས་རིམ་རྣམས་ལ་བསམ་པ་དང༌། །སྒོམ་པ་ལྷུར་ལེན་
བྱེད་པ་གཅེས། ། འདི་ལྟར་བགྱིས་ན་གནས་སྐབས་དང༌། ། མཐར་
ཐུག་ དོན་ཆེན་བདེ་བླག་ ཏུ། ། འགྲུབ་ པར་ དམ་ པ་ རྣམས་ཀྱིས་
གསུངས། ། དེ་ཕྱིར་ཚུལ་འདིར་འབད་པ་གཅེས། ། ཚུལ་འདིར་་་
འབད་ལ་བླ་ མ་དང༌། ། ཡི་ དམ་ མཆོག་གསུམ་སྲུང་མ་ཡིས། ། བྱིན་
རླབས་དངོས་གྲུབ་མཆོག་སྩོལ་ཞིང༌། ། གཅེས་པར་སྐྱོང་བའི་བཀྲ་་
ཤིས་ཤོག། ཅེས་ལུགས་གཉིས་ཀྱི་བླང་དོར་གསལ་བར་བྱེད་པའི་བསླབ་
བྱ་གཅེས་པ་བཅོ་བརྒྱད་པ་ཞེས་བྱ་བ་འདི་ནི་རིགས་རུས་ཕུན་སུམ་
ཚོགས་ཤིང་ཆོས་ལ་དད་འདུན་དང་བརྩོན་པ་ཆེ་བའི་དཔོན་པོ་ཧར་
ཆིན་བྱམས་པ་བཀྲ་ཤིས་ཀུན་གྱིས་འདི་ལྟ་བུ་ཞིག་དགོས་ཞེས་བསྐུལ་
བའི་ངོར་འཇམ་དབྱངས་གོང་མ་བ་ཧྭང་ཏིའི་ལུང་གིས་ཀོན་ཏིང་ཕུའུ་
ཤན་བཀང་ཚི་ཏཱ་ཀོ་ཤི་མིང་གཞན་ལྕང་སྐྱ་ཧུ་ཐོག་ཐུ་ཞེས་འབོད་པའི་
བན་རྒན་ངག་དབང་བློ་བཟང་ཆོས་ལྡན་དཔལ་བཟང་བོས་བྱམས་
ཆེན་ལྷ་ཁང་དུ་སྦྱར་བའོ། །



བསླབ་བྱ་ཉེར་མཁོ་ཕྱོགས་བསྒྲིགས།
39
༄༅། །བསླབ་བྱ་མུ་ཐི་ལིའི་འཁྲི་ཤིང་བཞུགས་སོ། །
ཀུན་མཁྱེན་འཇམ་དབྱངས་བཞད་པའི་རྡོ་རྗེས་མཛད།
ན་མོ་མུ་གུ་རུ་མཉྫ་གྷོ་ཥཱ་ཡ། སྟོན་པ་མཉམ་མེད་ཤཱཀྱའི་རྒྱལ་
བོ་དང་། །བྱམས་དང་འཇམ་དབྱངས་ཇོ་བོ་ཡབ་སྲས་དང༌། ། རྒྱལ་
བ་གཉིས་པ་རྒྱལ་བའི་དབང་བོ་སོགས། །བླ་མ་མཆོག་གསུམ་ལྷ་ཡིས་
དུས་ཀུན་སྐྱོངས། །དགེ་ལེགས་རྩ་བ་མཆོག་གསུམ་ངོ་བོ་དང༌། །ཡོན་
ཏན་བསྟན་གཞི་བསྟན་འགྲོའི་སྲོག་ཡིན་ཕྱིར། །ཡོངས་རྫོགས་བཤེས་
གཉེན་ཚུལ་བཞིན་བསྟེན་པ་དང༌། །བླ་མའི་རྣལ་འབྱོར་འབྲལ་མེད་
སྙིང་ལྟར་སྐྱོངས། ། དལ་འབྱོར་རྙེད་དཀའ་དོན་ཆེ་ཐོབ་དུས་་་་་་་་
འདིར། །ཁེ་ཆུང་ཉེན་ཆེ་ཆོས་བརྒྱད་མཐོ་སྙེགས་སོགས། །ཚེ་འདིའི་
འདུན་མ་སྤངས་ཏེ་རང་གཞན་གྱི། །དམ་ཆོས་སྙིང་བོ་ཆིག་དྲིལ་བྱེད་
དུས་ ཡིན། ། མི་ དགེའི་ འབྲས་ བུ་ ངན་ སོང་ འཇིགས་ བསམ་ ལ། །
དཀོན་ཅོག་ཡོན་ཏན་དྲན་པའི་སྐྱབས་འགྲོ་དང་། ། ལས་འབྲས་བསླུ་
བ་མེད་ཚུལ་ཡང་ཡང་དུ། ། ལེགས་བསམ་འདི་སྣང་ཆགས་ཞེན་་་
གཅོད་པ་གཅེས། །ཚེ་འདིའི་སྣང་བ་ལོག་པར་མ་གྱུར་ཕྱིན། ། བྱ་བ་
གང་བྱས་དགེ་བར་མི་འགྲོ་བས། ། མཐོ་སྙེགས་མི་བྱ་འདི་ལ་ནན་ཏན་



40
བསླབ་བྱ་ཉེར་མཁོ་ཕྱོགས་བསྒྲིགས།
ཚུ་ བ་
སྒོམས། ། རིགས་དྲུག་བཟང་ངན་མཐོ་དམན་གར་གནས་ཀྱང་། །
བཙོན་ཁང་བཟང་ངན་མཐོ་དམན་ཇི་བཞིན་དུ། །ཡང་ཡང་བསམ་
ལ་སྲིད་པ་རྒྱུ་དང་བཅས། །བཟློག་ཐབས་བདེན་བཞིའི་ལམ་ལ་ཡང་
ཡང་དྲིལ། ། འཁོར་བའི་སྣང་ཚུལ་སྡུག་བསྔལ་མ་ཤེས་པར། ། རྣམ་
དག་ངེས་འབྱུང་སྐྱེ་བ་མི་སྲིད་པས། །ཁམས་གསུམ་གར་སྐྱེས་བཤན་
པའི་བཤའ་ལུག་བཞིན། །ལས་ཉོན་གཉིས་ཀྱིས་ཡང་ཡང་འཆི་ཚུལ་
བསམ། ། ཚུལ་དེ་ ཤེས་ཀྱང་འཆིང་བྱེད་ཀུན་འབྱུང་གི།
བདག་འཛིན་ཕྲ་མོ་མ་བཅོམ་པར། ། ཐོས་བསམ་རློམ་པ་དཀའ་སྤྱད་
ཚུལ་སོགས་ཀྱིས། ། མི་གྲོལ་དེ་ཕྱིར་ཟབ་ལམ་བདག་མེད་བཙལ། །
ནམ་ཞིག་ཟབ་མོའི་ལྟ་དེ་རྙེད་པའི་ཚེ། །ཐག་ཁྲར་སྦྲུལ་བཞིན་ཕུང་བོ་
བདག་མེད་པར། ། རྟོགས་པས་ད་ལྟའི་འདི་བཞིན་ཆོས་བརྒྱད་
ཀྱིས། ། མི་འཁྱེར་རྟག་ཏུ་ངུ་བཞིན་ཚོལ་བར་རིགས། ། བདག་མེད་
རྟོགས་ཀྱང་བྱང་ཆུབ་སེམས་བྲལ་ན། །ཚོགས་གཉིས་རྒྱ་ཆེན་ཡུན་
རིང་ སྤྱད་བྱས་ ཀྱང་། ། ཞི་ བའི་ རྒུད་ ལས་ མི་ གྲོལ་ རང་དོན་ གྱི། །
གཅེས་འཛིན་བཅད་ནས་གཞན་དོན་ཕན་ཡོན་བསམ། །འགྲོ་རྣམས་
ཕ་མར་གྱུར་དང་སྡུག་བསྔལ་ཚུལ། ། རྨོངས་པས་བསྒྲིབས་དང་སྐྱོན་
གྱིས་མནར་བའི་ཚུལ། ། ཡང་ཡང་བསམས་ནས་སྙིང་རྗེའི་རྩ་བ་་་་
ཚུགས། ། སེམས་བསྐྱེད་ཅེས་པའི་མིང་ལ་མ་འཁྲུལ་བར། ། དགེ་བ་
གང་བྱས་ངེས་པར་གཞན་དོན་དུ། །བྱེད་དམ་མི་བྱེད་རང་ལ་ལེགས་
ལྟོས་ལ། །འགྲོ་མཐོང་ཙམ་གྱིས་སེམས་བསྐྱེད་དྲན་ནུས་མཛོད། །དེ་



བསླབ་བྱ་ཉེར་མཁོ་ཕྱོགས་བསྒྲིགས།
41
ལྟའི་བདག་མེད་ལྟ་དང་བྱང་ཆུབ་སེམས། ། མེད་པར་ལྷ་བསྒོམས་
སྔགས་བཟླས་ཚུལ་ཁྲིམས་སོགས། །བདག་འཛིན་བསྒོམས་པ་ལ་འགྲོ་
མུ་སྟེགས་ཀྱིས། ། བདག་འཛིན་ངང་ནས་ལྷ་བསྒོམས་སྔགས་སོགས་
བཞིན། ། མི་ གྲོལ་ལམ་འདི་གཉིས་ལ་ནན་ཏན་སྐྱེད། ། སེམས་དེ་་
བསྐྱེད་ཀྱང་ཕྱིན་དྲུག་སྤྱོད་པ་ལ། ། བསྒྲུབ་པ་མེད་ན་སེམས་བཟང་
ཙམ་ཡིན་པས། །ཕྱིན་དྲུག་སྤྱོད་དང་གཞན་དོན་བསྒྲུབ་པའི་ཆེད། །
ཚོགས་བསགས་སྨོན་ལམ་སྒོ་བརྒྱ་འབྱེད་པར་བྱ། ། སྣོད་རུང་ཐབས་
མཆོག་འཇུག་སྒོ་དབང་ལ་ཞུགས། །དངོས་གྲུབ་རྩ་བ་དམ་ཚིག་སྡོམ་
པ་འདི། ། བསྲུང་ན་རྒྱལ་བ་སྲས་བཅས་བྱིན་རློབས་ཤིང། ། མཁའ་
འགྲོས་བཀའ་བཞིན་སྒྲུབ་ཕྱིར་སྔགས་ལམ་མྱུར། །ངེས་པར་སྙིགས་
དུས་ཚེ་གཅིག་རྫོགས་ སངས་རྒྱས། ། སྟེར་བྱེད་རིམ་གཉིས་གོ་རིམ་
གྲངས་ངེས་ལ། ། ཆོག་ སྤྱིར་ མ་འཇོག་ ཡིད་ངོར་ འཕྲོད་ངེས་ལ། །
བསྒོམ་པའི་རྣལ་འབྱོར་ཨ་ཧོ་སྐལ་བ་བཟང་། ། ལྷ་སྒོམ་ཙམ་མིན་སྦྱང་
གཞི་སྦྱོང་བྱེད་ཀྱི། ། ངོ་འཕྲོད་བསྒོམས་པས་རྫོགས་རིམ་མྱུར་སྐྱེ་
ཞིང་། ། ང་ རྒྱལ་ བསྒོམས་ པས་ བགེགས་ ཟློག་ ལྷས་ བྱིན་ རླབས། །
གནད་གཉིས་ཚང་བའི་སྐུ་གསུམ་ལམ་ཁྱེར་སྒོམས། །གནད་བཞི་ལྡན་
པའི་རྩ་རླུང་ཐིག་ལེ་ལ། ། གནད་བསྟུན་ལས་རླུང་བཅད་དེ་ སྟོང་
བཞིའི་མཐར། ། ལྷ་སྐུར་འགྲུབ་པའི་སྣང་ཕྱོགས་སྟོང་ཕྱོགས་ཀྱི། །མ་
བཅོས་རྫོགས་རིམ་མཆོག་འདི་རྒྱལ་བས་བསྔགས། ། ད་ལྟར་རྫོགས་
རིམ་ཟབ་མོ་མ་ཐོབ་ཀྱང་། ། ཡིད་ངར་སྐོར་དགུའི་བསྲེ་བ་ལེགས་་



42
བསླབ་བྱ་ཉེར་མཁོ་ཕྱོགས་བསྒྲིགས།
སྦྱངས་པས། །འོད་གསལ་མ་བུ་འཕྲོད་པས་སྐྱེ་འཆིའི་འགང༌། །སྤྲུལ་
བའི་གར་གྱིས་བདུད་བཞི་ངེས་བཅོམ་སྟེ། ། སྐྱེ་བ་གསུམ་བཞི་སོགས་
ལ་མངོན་འཚང་རྒྱ། ། དེ་བས་རིམ་གཉིས་ལུས་དང་སེམས་བཞིན་
ཆོངས། །དེ་ལྟའི་ལམ་ལ་སྦྱོང་བའི་རྣལ་འབྱོར་བས། །ཉིན་མཚན་སོ་
སོའི་ ཀུན་སྤྱོད་ ཐུན་མཚམས་ སོགས། ། མདོ་དང༌ རྒྱུད་ སྡེ་ རང་རང་
གཞུང་བཞིན་དུ། ། ཚ་གྲང་ལྟར་མིན་ཟུང་འབྲེལ་སྤྱོད་པ་གཅེས། །དེ་
ལྟར་སྡོམ་པ་གསུམ་དང་རིམ་ པ་གཉིས། ། གདན་གཅིག་ སྟེང་ནས་
ཉམས་སུ་ལེན་པའི་ཚུལ། ། རྡོ་རྗེ་འཆང་ནས་ཇོ་བོ་ཡབ་སྲས་དང༌། །
རྒྱལ་བ་གཉིས་པའི་ལུགས་ལ་དད་པ་དང༌། ། ཐུབ་བསྟན་ཡོངས་སུ་
རྫོགས་པར་འཛིན་འདོད་ཅིང་། །བློ་གྲོས་ཆེན་པོ་ཅན་རྣམས་དཔྱོད་
པར་འཚལ། །དེ་ལྟར་བགྱིས་པའི་རྣམ་དཀར་བྱ་བ་དེས། །སྲིད་ཞིའི་
རྒྱུད་པའི་མུན་ཚོགས་ཀུན་བསལ་ཏེ། །ཚོགས་གཉིས་ཡོངས་སུ་རྫོགས་
པའི་རྣམ་སད་འོད། །ལུས་ཅན་ཀུན་གྱིས་ཐོབ་པར་གྱུར་ཅིག་གུ། ཞེས་
ཐེག་ཆེན་རིམ་གཉིས་དང་བཅས་པའི་བསླབ་བྱ་མུ་ཐི་ལིའི་འཁྲི་ཤིང་
ཞེས་བྱ་བ་འདི་ནི་རང་གི་སློབ་མ་གཞུང་ལུགས་རབ་འབྱམས་སྨྲ་བ་ཚེ་
བློས་བཏང་གི་སྒྲུབ་པའི་རྒྱལ་མཚན་འཛིན་པའི་རྣལ་འབྱོར་བ་ལྷུན་
གྲུབ་རྒྱ་མཚོས་ཞིང་ཁམས་ཀུན་ཁྱབ་ཀྱི་དུ་བེ་དང་བཅས་བསྐུལ་བའི་
ངོར། ། ཤཱཀྱའི་དགེ་སློང་འཇམ་དབྱངས་བཞད་པའི་རྡོ་རྗེས་སྦྱར་བ་
འདིས་ཀྱང་སྐྱེ་དགུ་ཀུན་ལ་ཕན་ཐོགས་པར་གྱུར་ཅིག།



བསླབ་བྱ་ཉེར་མཁོ་ཕྱོགས་བསྒྲིགས།
43
ཤ །མདོ་ནས་དངོས་སུ་གསུངས་པའི་བསླབ་བྱ་
མདོར་བསྡུས་བཞུགས་སོ། །
ཅོ་ནེ་གྲགས་པ་བཤད་སྒྲུབ་ཀྱིས་མཛད།
ན་ མོ་ ཤཱཀྱ་ མུ་ ན་ ཡེ། འདིར་ ནི་ མདོ་ སྡེ་ ཟབ་ མོ་ ལས། །
གསུངས་པའི་དོན་འགའ་མདོར་བསྡུས་ནས། ། རང་གཞན་དག་ལ་
ཕན་པའི་ཆེད། ། འགོད་པར་བྱ་སྟེ་དེ་ཡང་ནི། ། དཀོན་མཆོག་་་་
བརྩེགས་པ་ནས་འབྱུང་བའི། ། བློ་གྲོས་བཟང་མོས་ཞུས་པ་ལས། །
ཁོང་ཁྲོ་སྤོང་དང་བྱམས་ལ་གནས། །ཆོས་འདོད་སངས་རྒྱས་གཟུགས་
བྱེད་ན། ། རྟག་ཏུ་གཟུགས་མཛེས་འཐོབ་པར་བཤད། ། དུས་སུ་སྦྱིན་
གཏོང་འགྱོད་མེད་སྦྱིན། ། ཡིད་འོང་སྦྱིན་དང་རྣམ་སྨིན་ལ། ། རེ་བ་
མེད་པར་སྦྱིན་བྱེད་ན། །རྟག་ཏུ་ལོངས་སྤྱོད་ཆེན་པོར་འགྱུར། ། ཕྲ་མ་
སྤོང་དང་ལོག་ལྟ་སྤོང། ། དམ་ཆོས་སྲུང་དང་སེམས་ཅན་གཞན། །
བྱང་ཆུབ་ཡང་དག་འཛིན་འཇུག་ན། ། མི་ཕྱེད་འཁོར་དང་ལྡན་པར་
འགྱུར། ། བདེ་གཤེགས་མེ་ཏོག་ཚོགས་ཀྱིས་མཆོད། ། གནོད་སེམས་
སྤོང་ཞིང་སྐུ་གཟུགས་བྱེད། །རྫོགས་ས་
་སངས་མོས་པ་རྒྱ་ཆེ་ན། ། སངས་
རྒྱས་ཞིང་དུ་རྫུས་སྐྱེ་འགྱུར། ། གཞན་གྱིས་དགེ་བ་སྒྲུབ་ པ་དང་། །
ཆོས་ཉན་པ་ལ་བར་མི་གཅོད། ། མཆོད་རྟེན་མར་མེ་འབུལ་བ་་་་་



44
བསླབ་བྱ་ཉེར་མཁོ་ཕྱོགས་བསྒྲིགས།
། །
དང་། །རྗེས་དྲན་ཏིང་འཛིན་སྒོམ་བྱེད་ན། ། སངས་རྒྱས་ཞིང་དུ་འགྲོ་
བར་འགྱུར། ། གཡོ་མེད་དགེ་བའི་བཤེས་གཉེན་བསྟེན། ། གཞན་གྱི་
རྙེད་ལ་སེར་སྣ་མེད། ། བྱང་ཆུབ་སྤྱོད་ལ་དགའ་བྱེད་ན། ། རྟག་ཏུ་
དགྲ་ནི་མེད་པར་འགྱུར། །ཇི་སྐད་སྨྲས་བཞིན་བྱེད་པ་དང༌། ། མཛའ་
བོའི་རང་བཞིན་མི་འཆབ་ཅིང༌། ། ཀླན་ཀ་མེད་པར་ཆོས་ཉན་
དང་། ། ཆོས་སྨྲར་དཔྱས་སྐུར་མི་བྱེད་ན། ། རྟག་ཏུ་ངག་ཚིག་བཙུན་
པར་འགྱུར། ། སྡོམ་པ་རྣམ་གསུམ་ཡང་དག་ལེན། །མདོ་སྡེ་ཟབ་མོར་
རྟག་ཏུ་མོས། ། སེམས་ཅན་རྣམས་ལ་བྱམས་སེམས་ལྡན། །བྱང་ཆུབ་
སེམས་དཔར་སངས་རྒྱས་ལྟར། ། མོས་ན་ལས་སྒྲིབ་བྱང་བར་
འགྱུར། །ཆོས་ཀུན་བདེན་སྟོང་མཉམ་ཉིད་ལྟ། །དགེ་ལ་རབ་བརྩོན་
སངས་རྒྱས་དྲན། ། སྡིག་བཤགས་དགེ་བ་
བ་སངས་རྒྱས་སར། ། བསྔོས་
ན་བདུད་ལས་ཀྱིས་མི་ཚུགས། ། གཞན་གྱི་བསམ་པ་རབ་རྫོགས་་་་
བྱེད། ། སྐྱབས་ལ་མོས་པ་ཤུགས་དྲག་དང་། ། རྒྱུ་ཆེན་སྦྱིན་པ་ལ་་་་
འཇུག་ཅིང་། ། དཀོན་མཆོག་མཆོད་ལ་བརྩོན་བྱེད་ན། ། འཆི་ཚེ་་་
སངས་རྒྱས་མངོན་མཐོང་བཤད། ། གསང་བ་བསམ་གྱིས་མི་ ཁྱབ་་་
མདོར། ། སྟོང་བ་ཉིད་ལ་མོས་པ་དང༌། །བྱང་ཆུབ་སེམས་ནི་མི་་་
གཏོང་ཞིང་། ། དམ་པའི་ཆོས་ནི་འཛིན་བགྱིད་ན། ། བསོད་ནམས་
ཐམས་ཅད་སྡུད་པར་གསུངས། ། གཞན་ཡང་མདོ་ སྡེ་ ཐར་ཆེན་་་་་་
ལས། ། སྙིང་རྗེ་ཆེན་པོ་བསྐྱེད་པ་དང༌། ། ལེ་ལོ་མེད་ཅིང་བརྩོན་་་་
འགྲུས་བསྐྱེད། ། སྐྱེ་ཤི་འཁོར་བ་རྨི་འདྲར་ཤེས། ། སངས་རྒྱས་ཡེ་ཤེས་



བསླབ་བྱ་ཉེར་མཁོ་ཕྱོགས་བསྒྲིགས།
45
བསམ་བྱེད་ན། ། སེམས་ལ་གདུང་བ་མེད་པར་འགྱུར། །ཆོས་ཀུན་
བདག་མེད་ཅེས་བརྗོད་དང་། ། སྐྱེ་གནས་ཅོག་ལ་དགའ་མེད་་
བརྗོད། །ཐེག་ཆེན་བསྔགས་པ་བརྗོད་བྱེད་ཅིང་། །དགེ་སྡུག་འབྲས་
བུ་མི་བརླག་ཅེས། ། བརྗོད་ན་ངེས་ཚིག་འགྱོད་མི་འགྱུར། ། ཚུལ་་་
ཁྲིམས་སྲུང་དང་མང་དུ་ཐོས། །སྦྱིན་གཏོང་རབ་ཏུ་འབྱུང་བྱེད་ན། །
དགེ་བའི་རྩ་བ་འཕེལ་བར་འགྱུར། ། ཁེ་ སྟོར་མི་སྙན་ གྲགས་ པ་་་་་
དང༌། ། སྨད་ཅིང་དམའ་དབབ་སྡུག་བསྔལ་ཀྱང༌། ། མི་གཡོ་ལེགས་
པའི་ཕྱིར་འཇུག་ན། །ཆོས་ཀྱི་ཚུལ་ལས་གཡོ་མི་འགྱུར། །གཞན་ལ་
ལས་འབྲས་ཡིད་ཆེས་སྟོན། ། སྦྱིན་པ་ལ་ནི་ལན་མི་རེ། ། དམ་པའི་
ཆོས་ནི་སྲུང་བ་དང༌། ། བྱང་ཆུབ་སེམས་དཔར་ བསྟོད་བྱེད་ན། །
དཀར་ཆོས་ཐམས་ཅད་ཡོངས་རྫོགས་འགྱུར། །དགེ་བ་ཡུན་དུ་སྒྲུབ་
བྱེད་དང་། ། ཉེས་པ་བྱུང་རྣམས་སེལ་བར་བྱེད། ། ཐབས་མཁས་་་
བརྩོན་འགྲུས་དགེ་བ་ཀུན། །བྱང་ཆུབ་ཆེན་པོར་བསྔོ་བྱེད་ན། ། ས་
བཅུའི་བར་དུ་བགྲོད་པར་འགྱུར། ། སེམས་ཅན་ཡིད་དང་མཐུན་་་་
འཇུག་དང་། ། དགེ་ལ་ཡི་རང་སེམས་བསྐྱེད་ཅིང་། ། སྡིག་བཤགས་
ཆོས་འཁོར་བསྐོར་བསྐུལ་ན། ། ཐབས་ལ་མཁས་ པ་འཐོབ་པར་་
འགྱུར། ། གཞན་གྱི་ཕན་བདེ་ སྒྲུབ་བྱེད་ཅིང༌། ། རང་གི་དགའ་བ་་
ཡོངས་འདོར་དང༌། །བཟོད་བསྒོམ་ལེ་ལོ་སྤོང་བྱེད་ན། ། སེམས་ཅན་
ཀུན་གྱི་སྟོན་པར་འགྱུར། །རྟག་ཏུ་སངས་རྒྱས་རྗེས་དྲན་དང་། །དགེ་
ཀུན་རྫོགས་བྱང་ཕྱིར་བསྔོ་དང་། ། དགེ་བའི་བཤེས་གཉེན་བསྟེན་པ་



46
བསླབ་བྱ་ཉེར་མཁོ་ཕྱོགས་བསྒྲིགས།
དང༌། །ཐེག་ཆེན་བསྔགས་པ་སྒྲོག་བྱེད་ན། །སེམས་བསྐྱེད་ཆུད་མི་ཟ་
བར་འགྱུར། ། ཉན་རང་ཡིད་བྱེད་བློ་འདོར་དང་། ། དམ་ཆོས་སྒྲུབ་
པས་མི་སྐྱོ་དང་། ། ཐོས་པའི་ཆོས་ཀུན་སྟོན་བྱེད་ན། །སྤྱོད་པ་གཅིག་
ཏུ་ཡོངས་དག་འགྱུར། །ཐེག་ཆེན་ཆོས་ལ་རིན་ཆེན་དང༌། །སྨན་དང་
དབྱིག་དང་འདྲར་བལྟ་དང་། །སྡུག་བསྔལ་ཞི་བར་ལྟ་བྱེད་ན། ། རིན་
ཆེན་ཆོས་རྣམས་བསྒྲུབ་པར་འགྱུར། ། འདུས་བྱས་ཆོས་ཀུན་རང་་་
བཞིན་གྱིས། ། འོངས་མེད་འགོག་མེད་མི་གནས་དང༌། ། རྟེན་ཅིང་
འབྲེལ་བར་འབྱུང་ཤེས་ན། ། ཉེས་པའི་ལས་ཀུན་བྱང་བར་འགྱུར། །
དྲན་པ་ཉེར་བཞག་དབང་བོ་བསྡམས། ། དགེ་བའི་ རྩ་བ་ སྟོབས་་་་
བསྐྱེད་དང་། ། དབེན་པར་འདུ་འཛི་སྤོང་བྱེད་ན། ། ཉོན་མོངས་
ཐམས་ཅད་ཞི་བར་འགྱུར། །གཞན་ལས་མཐོ་སྙམ་མི་སེམས་དང༌། །
རྟག་ཏུ་བཀུར་བསྟི་གུས་སེམས་ལྡན། ། གཞན་ཕན་སྒྲུབ་ཅིང་བདག་
མི་བསྟོད། ། རྙེད་དང་བཀུར་བསྟི་ གྲགས་ པ་ཀུན། ། འཚོལ་མེད་་་་་
གཞན་ལ་ཆོས་སྟོན་ན། །ཚོགས་མང་ཀུན་དང་མཐུན་པར་འགྱུར། །
དམ་ཆོས་སྲུང་ཞིང་སྟོན་པ་དང༌། ། རྟག་ཏུ་ཡ་རབས་ཆོས་ལ་སྤྱོད། །
ཀུན་ལ་རྣམ་པར་རྟོག་མེད་ན། །ཆོས་ཀྱི་སྦྱིན་པའི་སྒོ་འབྱེད་འགྱུར། །
གཞན་གྱི་སྐྱོན་ལ་མི་རྟོག་དང༌། ། ཞེ་སྡང་ཅན་ལ་བྱམས་པ་སྒོམ། །
ཆོས་ཀུན་རྟེན་འབྲེལ་དུ་སྟོན་དང༌། ། བླ་མེད་བྱང་ཆུབ་རྟག་དྲན་་
ན། ། དགེ་བའི་རྩ་བ་ཟད་མི་འགྱུར། ། རྟག་ཏུ་ཆོས་ཀྱི་སྦྱིན་བྱེད་་་་
དང༌། ། གཞན་གྱི་སྐྱོན་རྣམས་བརྗོད་མི་བྱེད། ། ཆོས་ཀྱིས་བསྡུས་ཏེ་



བསླབ་བྱ་ཉེར་མཁོ་ཕྱོགས་བསྒྲིགས།
47
སྟོན་མཁས་དང༌། །ཟབ་མོའི་ཆོས་རྣམས་ཤེས་གྱུར་ན། །ཕ་རོལ་ཕྱིན་
རྣམས་རྫོགས་པར་འགྱུར། །ཞི་དུལ་མཉེན་དེས་སེམས་དང་ལྡན། །
དགེ་རྩ་མཐུ་ལྡན་བྱེད་པ་དང༌། ། སེམས་ ཅན་ཐམས་ཅད་ཡོངས་མི་
གཏོང༌། ། ཐབས་ཤེས་ སྟོབས་ལྡན་སྒོམ་བྱེད་ན། ། བསམ་བཞིན་་་་་
འདོད་པར་སྐྱེ་བར་འགྱུར། ། རྟག་ཏུ་སེམས་ཅན་དོན་མི་སྐྱོ། །སངས་
རྒྱས་ཚད་མེད་མཆོད་པ་དང་། ། བྱམས་སེམས་ཚད་མེད་སྒོམ་པར་
བྱེད། ། སངས་རྒྱས་ཡེ་ཤེས་ལ་མོས་ན། ། བྱང་ཆུབ་ཕྱིར་མི་ལྡོག་པར་
འགྱུར། ། སེམས་ཅན་དོན་ཕྱིར་སྨོན་ལམ་འདེབས། ། སྦྱིན་པའི་སྤྱོད་
ལམ་ལ་དད་ལྡན། །བརྩོན་འགྲུས་ཆེ་ལ་འདུན་པ་དང༌། ། རྒྱལ་བའི་
ཆོས་ལ་མོས་སྤྱོད་ན། ། སངས་རྒྱས་རང་བཞིན་མི་ཆད་བཤད། ། དྲི་
མེད་བྱིན་གྱིས་ཞུས་པ་ལས། ། ཕྲག་དོག་མི་བྱ་ཕྲ་མ་སྤོང་། །སྐྱེ་བོ་མང་
བོ་དགེ་ལ་སྦྱོར། ། བྱམས་པ་རྒྱ་ཆེན་སྒོམ་བྱེད་ན། ། བདུད་རྣམས་
འདུལ་བར་བྱེད་ནུས་འགྱུར། ། ཇི་སྐད་སྨྲས་བཞིན་བྱེད་པ་དང་། །
ཟབ་མོའི་ཆོས་ལ་མོས་བྱེད་ཅིང་། ། ཡིད་དམ་ ཤིན་ ཏུ་བརྟན་པ་་་་
དང་། ། གཞན་དག་བྱང་ཆུབ་འཛིན་འཇུག་ན། ། ཞིང་རྣམས་གཡོ་
བར་བྱེད་ནུས་འགྱུར། ། མར་མེ་སྦྱིན་དང་དམ་ཆོས་འཛིན། ། བག་
མེད་རྣམས་ལའང་ཆོས་སྟོན་དང༌། ། མཆོད་རྟེན་རིན་ཆེན་དྲ་ཕུལ་
ན། །འོད་ཟེར་ལྡན་པའི་ལུས་འཐོབ་འགྱུར། །སྣ་ཚོགས་རྒྱན་དང་བུ་
མོ་སྦྱིན། །རྟག་ཏུ་སངས་རྒྱས་བསྔགས་པ་བརྗོད། །ཤེས་རབ་ཕ་རོལ་
ཕྱིན་སྒོམ་ན། ། གཟུངས་ནི་རབ་ཏུ་འཐོབ་པར་འགྱུར། །འཁོར་བ་ལ་



48
བསླབ་བྱ་ཉེར་མཁོ་ཕྱོགས་བསྒྲིགས།
ནི་ཡིད་འབྱུང་དང་། །རང་ཉིད་གཅིག་པུར་གནས་ལ་དགའ། །དགེ་
ལ་བརྩོན་འགྲུས་རྩོམ་པ་དང༌། །བྱ་བ་མཐའ་རུ་ཕྱིན་བྱེད་ན། །ཏིང་
འཛིན་ཡང་དག་འགྲུབ་པར་འགྱུར། ། རང་ལུས་ཡང་བར་ཡིད་བྱེད་
དང༌། ། སེམས་ ཀྱང་ཡང་བར་ཡིད་ལ་བྱེད། ། ཆོས་རྣམས་ཀུན་ལ་་
མངོན་ཞེན་བྲལ། ། ཁམས་བཞི་མཁའ་དང་མཉམ་ཤེས་ན། ། རྫུ་་་
འཕྲུལ་ལྡན་པ་འཐོབ་པར་འགྱུར། །ཁོང་ཁྲོ་མེད་ཅིང་རྩོད་པ་མེད། །
བདེ་ གཤེགས་རྟེན་ལ་བྱི་དོར་བྱེད། ། ཚུལ་ཁྲིམས་ལ་གནས་ལེགས་
འོངས་སྨྲ། ། ཆོས་སྨྲར་ཁྲོ་བ་མེད་གྱུར་ན། །མཛེས་པའི་གཟུགས་ནི་
འཐོབ་པར་འགྱུར། །བདྨར་བདེར་གཤེགས་གཟུགས་བྱས་མཆོད། །
གཞན་སྐྱོན་མི་འཛིན་དགའ་བར་བྱེད། ། དགེ་རྩ་སངས་རྒྱས་སར་
བསྔོ་ན། ། སངས་རྒྱས་དྲུང་དུ་སྐྱེ་བར་འགྱུར། །སློང་ལ་མི་བརྙས་སྦྱིན་
བྱིན་དང་། །སེར་སྣ་མེད་པར་དངོས་བོ་གཏོང༌། །རྒྱལ་མོས་ལྟ་ངན་
ཀུན་སྤོང་ན། ། རྟག་ཏུ་ལོངས་སྤྱོད་འཐོབ་པར་འགྱུར། །ཆོས་ལ་སེར་
སྣ་མེད་སྦྱིན་དང༌། །མི་མཐུན་མེད་ཅིང་འགྱོད་པ་སེལ། ། ཡང་དག་
གདམས་ངག་ཇི་བཞིན་སྟོན། ། སྟོང་ཉིད་ཟབ་མོ་སྒོམ་བྱེད་ན། ། ཤེས་
རབ་ཆེན་པོ་འཐོབ་པར་འགྱུར། ། ལུང་ནོད་ ཁ་ཏོན་གདམས་ངག་
འདོམས། །གཞན་ལ་ཡིད་འོང་ངག་ཚིག་སྨྲ། ། ཐར་འདོད་གཞན་ལ་
ཆོས་ སྟོན་དང༌། ། དགེ་བསྔོ་ཏིང་འཛིན་ལ་མཁས་ན། ། རྟག་ ཏུ་ཚེ་
རབས་དྲན་པར་འགྱུར། ། དམ་ཆོས་སྲོག་ཕྱིར་མི་སྤོང་ཞིང་། ། སྡིག་
པའི་གྲོགས་ལ་མི་བསྟེན་དང༌། ། ཆོས་སྨྲ་བ་ལ་སྐུར་མི་འདེབས། །



བསླབ་བྱ་ཉེར་མཁོ་ཕྱོགས་བསྒྲིགས།
49
སངས་རྒྱས་རྗེས་སུ་དྲན་སྒོམ་ན། ། སངས་རྒྱས་རྣམས་དང་འཕྲད་
པར་འགྱུར། ། མཆོད་རྟེན་ལ་ནི་རིན་ཆེན་གཏོར། །དྲི་ཞིམ་བདུད་
རྩིས་ མཆོད་ རྟེན་ འཁྲུ། ། སྤོས་ དང་ མེ་ ཏོག་ རྣམས་ ཀྱིས་ མཆོད། །
མཁན་སློབ་གུས་པས་བསྟེན་བྱེད་ན། ། སུམ་ཅུ་རྩ་གཉིས་མཚན་་་་་
འཐོབ་འགྱུར། །ཆོས་ལ་ཁྲི་སྟན་སྣ་ཚོགས་འབུལ། །བསྟི་སྟངས་བྱེད་
པས་མི་སྐྱོ་དང་། །ཆོས་སྨྲ་བ་ལ་རྒོལ་མི་བྱེད། ། སེམས་ཅན་བྱང་ཆུབ་
ལ་འཇུག་ན། ། དཔེ་བྱད་བརྒྱད་ཅུ་འཐོབ་པར་འགྱུར། །བྱང་ཆུབ་
སེམས་དཔའི་སྡེ་སྣོད་འཛིན། ། ཉིན་མཚན་ཕུང་བོ་གསུམ་པ་་་་་་་
འདོན། །སངས་རྒྱས་བྱང་ཆུབ་མཆོག་ལ་མོས། །ལུས་སྲོག་མི་ལྟ་ཆོས་
སྒྲུབ་ན། ། སྤོབས་པ་རྣམ་དག་འཐོབ་པར་འགྱུར། ། ཕྲག་དོག་མེད་
ཅིང་སེར་སྣ་མེད། །ཀུན་ལ་ཕན་པའི་སེམས་སྙོམ་དང༌། །འཁོར་དང་
ཆོས་མིན་མི་འདྲེ་ན། ། སངས་རྒྱས་ཞིང་དག་འཐོབ་པར་འགྱུར། །
གཞན་གྱི་འཁོར་ནི་འབྱེད་མི་བྱེད། ། མི་མཐུན་པ་དག་སྡུམ་བྱེད་་་་
ཅིང༌། ། ལུང་ནོད་ཁ་ཏོན་བྱེད་འཇུག་དང༌། ། ཕྲ་མའི་ཚིག་རྣམས་
སྤོང་བྱེད་ན། ། དགེ་འདུན་ཕུན་ཚོགས་ལྡན་པར་འགྱུར། ། གཞན་
མཆོད་བྱེད་ལ་ ཕྲག་དོག་མེད། ། ཕ་རོལ་ཕྱིན་རྣམས་གུས་པས་
འཚོལ། །ཚུལ་འཆོས་མེད་ཅིང་བྱང་སེམས་ལ། ། སྟོན་པ་ལྟ་བུར་གུས་
བྱེད་ན། ། གང་འདོད་ཞིང་དུ་སྐྱེ་འགྱུར་བཤད། ། ཀླུ་རྒྱལ་རྒྱ་མཚོས་
ཞུས་པ་ལས། །དཀོན་མཆོག་གསུམ་གྱི་བསྔགས་བརྗོད་ཅིང། །ཆོས་
འདོད་གཡེང་བར་མི་བྱེད་དང་། །གཞན་གྱི་འགྱོད་པ་སེལ་བྱེད་ན། །



50
བསླབ་བྱ་ཉེར་མཁོ་ཕྱོགས་བསྒྲིགས།
མི་ཁོམ་གནས་ལས་གྲོལ་བར་འགྱུར། །བྱང་ཆུབ་སེམས་ནི་མི་གཏོང་
དང༌། ། ཚུལ་ཁྲིམས་སྲུང་ཞིང་ཉམས་མི་བྱེད། ། སྨོན་ལམ་རྣམ་དག་
འདེབས་པ་དང་། ། གཞན་ཕྱིར་སྙིང་རྗེ་ཆེར་བསྐྱེད་ན། ། ལྷ་མིའི་སྐྱེ་
བ་འཐོབ་པར་འགྱུར། ། སངས་རྒྱས་རྗེས་དྲན་བསྙེན་བཀུར་
མཆོད། ། བསྔགས་བརྗོད་སྐུ་བཞེངས་ལྟ་བར་འདོད། ། སངས་རྒྱས་
ཞིང་དུ་སྐྱེ་བར་སྨོན། ། སངས་རྒྱས་ཡེ་ཤེས་ཆོས་མོས་ན། ། རྟག་ཏུ་
སངས་རྒྱས་མཐོང་བར་འགྱུར། །དགེ་བའི་བཤེས་ལ་བསྙེན་བཀུར་
ཞིང༌། ། ཆོས་ལ་གཅེས་སྤྲས་ང་རྒྱལ་མེད། །བཀའ་བློ་བདེ་ཞིང་མོས་
བྱེད་ན། ། སྐྱེ་ཀུན་བཤེས་གཉེན་འཕྲད་པར་འགྱུར། །རྒྱལ་བའི་ཡུམ་
དང་སྡུད་པ་ལས། ། སྟོང་ཉིད་ཟབ་མོ་ སྒོམ་ པ་དང་། ། སེམས་ ཅན་
ཡོངས་ སུ་ མི་ གཏོང་ ཞིང་། ། ཇི་ སྐད་ སྨྲས་ བཞིན་ བྱེད་ པ་ དང་། །
སངས་རྒྱས་བྱིན་གྱིས་བརླབས་ གྱུར་ན། ། བདུད་རྣམས་ཀུན་གྱིས་་་
ཚུགས་མི་འགྱུར། ། སྦྱིན་པ་ཡིས་ནི་ལོངས་སྤྱོད་ལྡན། ། ཚུལ་ཁྲིམས་
ཀྱིས་ནི་བདེ་འགྲོ་ཐོབ། ། བཟོད་པའི་སྟོབས་ཀྱིས་གཟུགས་མཛེས་་
དང་། ། བརྩོན་འགྲུས་ཡོན་ཏན་གོང་དུ་འཕེལ། ། བསམ་གཏན་
མངོན་ཤེས་ལ་སོགས་འགྲུབ། ། ཤེས་རབ་ཀྱིས་ནི་གྲོལ་བར་བཤད། །
གཞན་ཡང་མདོ་སྡེ་དུ་མ་ལས། །ངེས་འབྱུང་སེམས་བསྐྱེད་ཡང་དག་
ལྟ། ། ལམ་གྱི་གཙོ་བོ་རྣམ་ གསུམ་དང་། ། སྐྱེས་བུ་ཆུང་འབྲིང་ཆེ་
གསུམ་གྱི། །ཐུན་མོང་ཐུན་མོང་མིན་པའི་ལམ། །རྣམ་གསུམ་བཤད་
ཅིང་དེ་ཡང་ནི། །འཇིག་རྟེན་ཕྱི་མ་ཕན་ཆད་ཀྱི། ། མངོན་མཐོ་ཙམ་



བསླབ་བྱ་ཉེར་མཁོ་ཕྱོགས་བསྒྲིགས།
51
ཞིག་དོན་གཉེར་ལམ། །སྐྱེས་བུ་ཆུང་ངུའི་ལམ་དངོས་དང་། །ཐར་བ་
ཙམ་ཞིག་དོན་གཉེར་ལམ། ། སྐྱེས་བུ་འབྲིང་གི་ལམ་དངོས་དང༌། །
སངས་རྒྱས་དོན་དུ་གཉེར་བའི་ལམ། །སྐྱེས་བུ་ཆེན་པོའི་ལམ་དངོས་
དང་། ། ཐམས་ཅད་མཁྱེན་པ་དོན་གཉེར་བ། །གཞིར་བྱས་མངོན་
མཐོ་ངེས་ལེགས་དང་། །སངས་རྒྱས་བྱང་ཆུབ་དོན་གཉེར་གསུམ། །
སྐྱེས་བུ་གསུམ་དང་ཐུན་མོང་བའི། ། ལམ་དུ་བཤད་དེ་ཁྱད་པར་་་
དབྱེ། ། ཐོག་མར་འཁོར་བའི་སྡུག་བསྔལ་ལས། ། ཐར་འདོད་
ད་ངེས་
འབྱུང་གལ་ཆེ་སྟེ། །དེ་མེད་ལེགས་སྤྱོད་འཁོར་བ་དང་། །དེས་ཟིན་
ཐར་བའི་རྒྱུར་འགྱུར་བཤད། །རྫོགས་བྱང་བསྔོས་པའི་དགེ་རྩ་ནི། །
ཆུང་ཡང་ཟད་པ་མེད་དོ་ཞེས། ། གསུངས་ཕྱིར་དགེ་བ་ཅི་བསགས་
པ། ། བསམ་པ་ཐག་པས་རྫོགས་བྱང་བསྔོ། ། དེ་ སོགས་མདོ་ལས་་་
གསུངས་ པའི་ ཚུལ། ། མཐའ་ ཡས་ དཔག་ མེད་ མཆིས་ ན་ ཡང་། །
འདིར་ནི་རང་ཉིད་དད་པ་ཡིས། ། ཀུན་ནས་བསླངས་ཏེ་ཆ་ཙམ་
བྲིས། །ཅི་ཕྱིར་ཞེ་ན་མདོ་ལས་ནི། ། གངྒཱའི་བྱེ་སྙེད་སངས་རྒྱས་་་
ཞིང༌། །རིན་ཆེན་བཀང་སྟེ་རྒྱལ་མཆོད་པས། ། གང་གིས་རྒྱལ་བའི་
གསུང་ལྟར་དུ། །དམ་ཆོས་ཚིགས་བཅད་གཅིག་བྱིན་ཡང་། །བསོད་
ནམས་ཆེ་བར་གསུངས་ཕྱིར་རོ། ། ཞེས་པ་འདི་ཡང་བཤད་སྒྲུབ་མིང་
ཅན་གྱིས་དད་པས་སྦྱར་བའོ། །



52
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །རང་གཞན་དམ་པའི་ཆོས་ལ་རྒྱུད་བསྐུལ་བའི་ཕྱིར་
མི་རྟག་པའི་སྣང་ཚུལ་མགུར་དབྱངས་
སུ་མཛད་པ་བཞུགས་སོ། །
རྒྱལ་དབང་བསྐལ་བཟང་རྒྱ་མཚོས་མཛད།
ནེའུ་གསིང་སྤང་ལ་སྐྱེས་པའི། །སྤང་རྒྱན་མེ་ཏོག་བཀྲ་ཡང༌། །
དགུན་གྱི་ཁ་རླུང་འཚུབ་དུས། །རྡུལ་ཕྲན་ཙམ་དུ་འཐོར་བས། །ད་ལྟ་
མདངས་ བཀྲག་མཚར་དུས། ། དཀོན་མཆོག་དྲུང་དུ་ ཕུལ་དང་། །
སྔོན་བསགས་སྦྱིན་པའི་འབྲས་བུ། །འདོད་དགུའི་ལོངས་སྦྱོད་འབྱོར་
ཡང་། ། ནམ་ཞིག་གང་ཟག་གཞན་གྱིས། ། བདག་བཟུང་རྗེས་ སུ་་་
འགྱུར་བས། ། ད་ལྟ་རང་དབང་ཡོད་དུས། ། སྦྱིན་པའི་ཞིང་ལ་ཕུལ་
ཅིག། རྩལ་གསུམ་དར་ལ་རྫོགས་པའི། །གཡུ་འབྲུག་སྐད་གསེང་
མཐོ་ཡང་། ། དབྱར་གསུམ་ནམ་ཟླའི་ཐ་མར། ། སྒྲ་སྐད་ཉམས་པར་
འགྱུར་བས། །ད་ལྟ་མཁའ་ལ་འཕྱོ་དུས། །དབྱར་རྔ་དལ་བུར་སྒྲོགས་
དང༌། ། མཐུན་འཇུག་འཇིག་རྟེན་ལས་ལ། ། གསུང་སྙན་འགྱུར་་་་
ཁུགས་འཁྲོལ་ཡང་། །ནམ་ཞིག་མགྲིན་པའི་ལམ་ལ། །དབུགས་ཀྱང་
ཆད་པར་འགྱུར་བས། ། ད་ལྟ་སྨྲ་ལྕེ་བདེ་དུས། ། གྲག་སྟོང་ཟློ་བར་
འབུངས་ཤིག། མཁའ་ལ་རྒྱུན་དུ་ཆགས་པའི། །སྤྲིན་དཀར་ལང་ཚོ་
གསར་ཡང་། ། དྲག་པའི་རླུང་དང་ཕྲད་ནས། །ཕྱོགས་བཅུར་འཐོར་
།



53
བསླབ་བྱ་ཉེར་མཁོ་ཕྱོགས་བསྒྲིགས།
བར་ངེས་སོ། ། ད་ལྟ་ལང་ལོང་འཁྲིགས་དུས། ། སྦྲང་ཆར་བཅུད་དུ་
ཕོབས་དང༌། ། ཁུ་ཁྲག་གཞན་གྱི་རྫས་ལ། །བདག་བཟུང་ལུས་འདི་
མཆོར་ཡང་། །ནོམ་ཞིག་མི་གཙང་རྫས་བཞིན། །འབྲེལ་མེད་འདོར་
བར་འགྱུར་བས། །ད་ལྟ་རྩལ་སྟོབས་ལྡན་དུས། །དགེ་བའི་བྲན་དུ་
ཁོལ་ཅིག། དྭངས་བསིལ་ཡིད་ལ་འཐད་པའི། །ཉལ་འགྲོ་ལྷུང་ལྷུང་
འབབ་ཀྱང་། མི་རིང་ཐིགས་པ་ཙམ་ཡང་། ། ལུས་མེད་སྐེམ་པར་
འགྱུར་གྱི། །ད་ལྟ་རྒྱུན་བཟང་འབབ་དུས། །རྩི་ཐོག་གསོས་སུ་དྲོངས་
དང་། ། རང་བདེ་གཞན་ལ་གནོད་པའི། ། ཐབས་ཚུལ་སྣ་དགུ་འགྱུ་
ཡང་། ། ནམ་ཞིག་མིང་དོན་ཙམ་ཡང་། ། འཆར་མེད་རྨོངས་པར་་་་
འགྱུར་གྱི། ། ད་ལྟ་བློ་རིག་གསལ་དུས། ། ཟབ་རྒྱས་གདམས་ངག་་་
སྒོམས་ཤིག། ཚོང་འདུས་ས་ཡི་ལྟེ་བར། ། ལྷོ་བྱང་ཚོང་ཕྲུག་འཛོམ་
ཡང༌། ། ཞག་གསུམ་ནང་བར་དུས་སུ། ། སོ་སོར་གྱེས་པར་འགྱུར་་
བས། ། ད་ལྟ་ཡུད་ཙམ་ཚོགས་དུས། །འཁོན་དང་མཐུན་འགྲོགས་
སྤོངས་དང་། །ཚེ་སྔོན་ལས་ཀྱིས་བཀུག་པའི། །དགྲ་གཉེན་བྱམས་
སྡང་ཆེ་ཡང༌། ། མི་རིང་རིགས་དྲུག་གནས་སུ། །སོ་སོར་འགྲོ་བར་
འགྱུར་བས། །ད་ལྟ་རིས་སུ་བཅད་ནས། ། དགོས་མེད་ཆགས་སྡང་
སྤོངས་ཤིག། སྟོན་དུས་མཁའ་ལ་ཤར་བའི། །ཉ་རྒྱས་ནམ་འཕང་
མཐོ་ཡང་། །འཛམ་གླིང་ས་འདིར་གནས་པའི། །སྐྱེ་བོ་ཚ་གདུང་ཅན་
ལ། །ལུས་སེམས་དགའ་བདེ་སྐྱེད་པའི། ། ཤུགས་འབྱུང་འོད་དཀར་
འགྱེད་དོ། ། གཞན་ལ་ ཕན་བདེ་འདོད་པ། ། རང་སེམས་ཁོང་ན་་་་



54
བསླབ་བྱ་ཉེར་མཁོ་ཕྱོགས་བསྒྲིགས།
གནས་ ཀྱང༌། ། ཕྱོགས་དུས་སྐྱེ་བོ་ཀུན་གྱི། །དོན་གཉིས་དཔལ་དུ་་
འགྱུར་བས། །ལུས་ངག་ཚུལ་འཆོས་སྤངས་ཏེ། ། ལྷག་བསམ་བཟང་
བོ་སྐྱེད་ཅིག། གླུ་དབང་གཙུག་གི་ནོར་བུ། ། ཕྱོགས་ལྷུང་རྟོག་པ
མེད་ཀྱང༌། ། མཆོད་དང་བཀུར་སྟི་ཆེན་པོས། ། རྩེ་གཅིག་གསོལ་བ་
བཏབ་ལ། །གང་བསམ་རེ་བའི་འབྲས་བུ། །ལག་རྩེར་སྩོལ་བར་ངེས་
སོ། །བླ་མ་སྐུ་གསུམ་དབང་ཕྱུག། འགྲོ་ལ་ཉེ་རིང་སྤངས་ཀྱང་། །
མོས་གུས་ལྟེམ་རྐྱང་མེད་པས། ། རྩེ་གཅིག་དྲན་པ་དེ་ལ། །འདི་དང་
ཕྱི་མ་ཀུན་གྱི། །ལེགས་ཚོགས་འགྲུབ་པར་ངེས་སོ། །དབང་བོ་བསླད་
པའི་མཐུ་ཡིས། ། མཁའ་ལ་སྣང་བཀྲག་མཚར་ཡང་། ། གསོ་དཔྱད་
མིག་སྨན་རྣོན་པོས། ། སྦྱངས་པའི་དེ་མ་ཐག་ཏུ། །རབ་རིབ་སྣང་བ་
ལོག་པའི། ། སྟོང་གསལ་རྗེན་པར་འཆར་རོ། ། དངོས་འཛིན་གདོན་
གྱིས་དཀྲུགས་པས། ། ཀུན་རྫོབ་ཅི་ཡང་འཆར་མོད། ། འཁྲུལ་བའི་
རང་མཚང་གཅོད་པའི། །རིགས་ཤེས་ལྟ་བའི་ངོ་ན། །བློ་བྲིད་སྣང་བ་
ལོག་པའི། །གནས་ལུགས་ལྟད་མོ་ལྟོས་ཤིག། སྟོང་གསལ་མཁའ་ཡི་
ངོས་ན། ། ཚུགས་ཐུབ་བདེན་པར་མེད་ཀྱང་། ། རྒྱུ་རྐྱེན་རྟེན་འབྲེལ་
མང་བོ། །ཚོགས་པའི་འཇའ་ཚོན་རི་མོ། །གཏད་མེད་ཅི་ཡང་འཆར་
བའི། །ངོ་མཚར་འདི་ལ་ལྟོས་དང་། །དཔྱད་ན་འདི་ཞེས་བྱ་བའི། །
ངོས་བཟུང་ཅི་ཡང་མེད་ཀྱང༌། ། རྒྱུ་རྐྱེན་ཆ་ཤས་མང་བོར། །བཏགས་
ཡོད་མིང་ཙམ་འདི་ལ། །བྱ་བྱེད་ཐམས་ཅད་འཐད་པའི། །སྒྱུ་མ་འདི་
ལ་ གཟིགས་དང་། ། བདེན་དངོས་བསླུ་བ་མེད་པའི། ། དམིགས་་་



བསླབ་བྱ་ཉེར་མཁོ་ཕྱོགས་བསྒྲིགས།
55
གཏད་གང་ཡང་མེད་ཀྱང་། ། ཁོག་ཡངས་བྲག་གི་ཕུག་པར། ། སྒྲ་་
བརྙན་བྲག་ཅའི་དབྱངས་ཀྱིས། །རང་འཛིན་ཤེས་པ་བསྐྱེད་པའི། །
ནུས་པ་ཐོགས་མེད་བཞིན་དུ། །སླུ་མེད་དོན་ལ་གྲུབ་པའི། ། སྙིང་བོ་
ཆ་ཙམ་མེད་ཀྱང་། །དོན་ལྡན་ཚིག་གི་ཕྲེང་བ། །འདི་ལྟར་སྤེལ་བའི་
གཏམ་གྱིས། །ཀུན་རྫོབ་འགྲོ་བ་མང་བོར། །ཕན་པ་རྒྱ་ཆེན་གྱུར་ཅིག།



56
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །བསླབ་བྱ་གཞན་ཕན་བདུད་རྩིའི་
སྙིང་བོ་བཞུགས་སོ། །
ལྕང་སྐྱ་རོལ་བའི་རྡོ་རྗེས་མཛད།
ན་མོ་གུ་རུ་མལྷུ་གྷོ་ཥཱ་ཡ། དགེ་ལེགས་དཔལ་དུ་སྡུག་པའི་
རིན་ཆེན་སེམས་ཀྱི་ནོར་བུས་ཅི་ཡང་གཏམས། ། མ་སྨད་ཡིད་འོང་
སྤྱོད་པའི་རླབས་ཕྲེང་འཛུམ་པའི་ཚོགས་གཉིས་ཆུ་གཏེར་ལས། །ཉེར་
འོངས་ཀུན་རྟོག་སྤྲིན་བྲལ་ཀུན་བཟང་ལྷུན་གྲུབ་འཕྲིན་ལས་སྣང་
འབུམ་འགྱེད། ། འགྲོ་བའི་ལམ་བཟང་
ཐང་མཚོན་པའི་མིག་གཅིག་ཐུབ་
དབང་སྨྲ་བའི་ཉི་མར་འདུད། ། རྨོངས་པའི་དུག་ཆུས་མྱོས་པའི་ཡིད་
ཀྱི་གླང་སྨྱོན་ཁྱུ། ། མི་བཟད་གོལ་བའི་ལམ་དུ་ཡང་ཡང་འཕྱན་པ་་
ལས། །ཆོས་བཞིན་སྤྱོད་པའི་དམ་པའི་ལམ་དུ་འདྲེན་བྱེད་པའི། །
ཐབས་ཀྱི་མཆོག་གྱུར་ཀྱོ་བ་རྣོན་པོ་འདིར་བཤད་བྱ། །
ཐོག་མེད་སྲིད་པར་ལན་བརྒྱར་འཕྱན་པ་ལས། ། སྟེས་ཀྱིས་་་
ཐོབ་པའི་དལ་འབྱོར་ཡིད་བཞིན་ནོར། ། ཆོས་བཞིན་བསྒྲུབས་པས་
དོན་ལྡན་བྱེད་པ་ལ། །སྙིང་ནས་དགའ་རྣམས་དམ་པས་རངས་པའི་
གནས། ། ལྟོ་བ་འགེངས་དང་གནས་མལ་བདེ་བ་ཙམ། ། སྙིང་བོར་
རློམ་ནས་ངལ་བརྒྱས་བསྒྲུབ་པ་དག། རྟེན་བཟང་ཐོབ་ཀྱང་བླང་
དོར་ལ་རྨོངས་པའི། །ཕྱུགས་ཀྱི་ངང་ཚུལ་ཉིད་ལ་གཞོལ་བར་ཟད། །



བསླབ་བྱ་ཉེར་མཁོ་ཕྱོགས་བསྒྲིགས།
57
དེ་ཕྱིར་བདག་ཉིད་ལེགས་སུ་འདོད་པ་རྣམས། ། ངེས་པ་ཁོ་ནར་་་་
གཏན་དུ་བདེ་བའི་ཐབས། ། རྒྱལ་བས་གསུངས་པའི་ཆོས་ཚུལ་ཟབ་
མོ་ལ། ། འཇུག་པའི་གཏན་གྱི་འདུན་མ་མ་ནོར་གཅེས། ། འདི་ན་
འཕྲལ་གྱི་འཚོ་བའི་ཐབས་ཙམ་ཀྱང༌། །གང་ལ་རེ་བའི་ཡུལ་ལ་བརྟག་
དགོས་ན། ། གཏན་བདེའི་ལམ་དུ་འཁྲིད་པའི་སྐྱབས་འཆའ་བའི། །
བཤེས་གཉེན་བཟང་བོ་བརྟགས་པ་ཅིས་ཀྱང་འཚལ། །གང་ལ་བཤེས་
སུ་བཟུང་བ་དེ་ཉིད་ལ། ། ལུས་དང་ལོངས་སྤྱོད་སྒྲུབ་པའི་མཆོད་པ་
ཡིས། ། མཉེས་པ་ཁོ་ན་བྱེད་ལ་འབད་པ་ནི། ། བདེ་ལེགས་རྩ་བར་
མདོ་རྒྱུད་ཀུན་ལས་བསྔགས། །བླང་དང་འདོར་བ་ཚུལ་བཞིན་བསྒྲུབ་
པ་ལ། ། ཇི་ལྟར་བསྒྲུབ་ཚུལ་ཇི་བཞིན་ཤེས་དགོས་ཤིང༌། ། དེ་ལ་དེ་
སྟོན་རྣམ་གཞག་ཐོས་དགོས་པས། ། རྒྱ་ཆེན་གཞུང་ལ་ཐོས་པ་འཚོལ་
བ་གཅེས། །རིགས་དང་མི་རིགས་རྣམ་པར་འབྱེད་པ་ལ། །ཡང་དག་
རིགས་ཚུལ་ཇི་བཞིན་ཤེས་དགོས་པས། ། འཛམ་གླིང་རྒྱན་གྱི་རིགས་
ལམ་ སྟོན་པའི་གཞུང་། ། ཀུན་ལ་ཕྱོགས་རེར་མ་སོང་སྦྱངས་པ་་་་་་
གཅེས། ། རིགས་ཚུལ་ཕྱོགས་རེ་ཙམ་གྱིས་ཚིམ་པ་དང༌། །གཡོ་ཐབས་
ཟོལ་སྦྱོར་ཕ་རོལ་འབེབས་པ་ཡི། ། སྦྱོར་བ་ཁོ་ན་སློབ་དང་མཉན་པ་
ནི། ། ཕུང་བྱེད་འཆད་དང་མཉན་པའི་གཟུགས་བརྙན་ཡིན། །གང་
ལ་སློབ་པའི་གཞུང་ལུགས་དེ་ཉིད་ཀྱི། ། མངོན་པར་མཐོ་དང་ངེས་
པར་ལེགས་པའི་ལམ། །བསྐྱེད་དང་གོམས་དང་གྲུབ་པའི་འབྲས་བུའི་
ཚུལ། །སྟོན་ཚུལ་ཚིག་སྤྱི་ཙམ་དུ་མ་ལུས་པར། །དོན་གྱི་གནད་འགག་



58
བསླབ་བྱ་ཉེར་མཁོ་ཕྱོགས་བསྒྲིགས།
སོ་སོར་ཕྱེད་པ་ཡིས། །བསམ་དང་བསྒོམ་པས་ལག་ཏུ་ལེན་པ་ན། །
ནམ་ཡང་གོལ་སར་འཆོར་དུ་མེད་པ་ཡི། ། ཐབས་ཚུལ་ སྟོན་དང་
མཉན་པ་དམ་པའི་ཚུལ། ། སྔ་ཕྱི་ལེགས་པར་འབྲེལ་བའི་ མཚམས་
སྦྱོར་དང༌། ། གཞུང་གི་གོ་བ་བསྐྱེད་པའི་བསྡུས་པའི་དོན། ། ལོག་་
བཤད་གོལ་ས་སྤངས་པའི་བརྒལ་ལན་དང་། ། དོན་འབྲས་ཇི་ལྟར་
བསྒྲུབ་པ་དགོས་པའི་དོན། །ཡན་ལག་ རྒྱས་པར་བཤད་པ་ཚིག་གི་
དོན། །འདི་ལྔ་གཞུང་ལུགས་འཆད་པའི་ཐབས་མཆོག་སྟེ། །རྒྱ་གར་
ཁ་སྤུ་ཅན་གྱི་ལུགས་སྲོལ་ཡིན། །ངེས་པར་གཞུང་དོན་ཤེས་ལ་མེད་མི་
རུང༌། །གནད་དོན་བོར་བའི་སླ་བར་རྒྱས་བཤད་བྱེད། །གཞུང་ཚིག་
ཁོལ་བྱུང་ཙམ་ལ་ཡང་ཡང་བཟློས། །ཚིག་གི་ན་ཡམས་ཙམ་གྱི་འབྲེལ་
བ་དང༌། ། འཆད་དང་རྩོད་པའི་ཚུལ་ལ་བདག་མ་རངས། ། དེ་ཕྱིར་
གཞུང་ཚིག་ནུས་པ་འདོན་ལུགས་དང་། ། དེ་ཡིས་ལམ་ལ་ངེས་ པ་་
བསྐྱེད་པའི་ཚུལ། །གསལ་ལ་འདྲིལ་པའི་གོ་བ་སྟེར་ལུགས་ལ། །སྙིང་
བོར་བཟུང་བའི་ཐོས་པ་གནད་དུ་འགྲོ། ། སྔོན་དུས་ཆོས་བཞིན་སྤྱོད་
པའི་དམ་པ་ཡིས། ། ལུས་སྲོག་ཐེད་ལ་བོར་བའི་དཀའ་སྤྱད་ཀྱིས། །
བཙལ་བའི་མདོ་སྔགས་གཞུང་དང་གདམས་པའི་ཚོགས། ། ཕལ་ཆེར་
ནུབ་ཅིང་འགའ་ཞིག་ནུབ་ལ་ཉེ། །འདི་ལྟའི་ངང་ཚུལ་མངོན་དུ་གྱུར་
ན་ཡང་། ། རྒྱུན་ཇ་རེ་ཙམ་ཆད་པའི་རྩིས་མེད་པར། ། ཆོས་ཀྱིས་ལྟོ་
རྒྱབ་ འབྱིད་པ་ལྷུར་ལེན་པ། ། ཐུབ་བསྟན་འཛིན་ པ་ མཁས་ པའི་
བཞད་གད་ཡིན། ། དེའི་ཕྱིར་ཐོས་པ་འཚོལ་བའི་ཀུན་སློང་དང་། །



བསླབ་བྱ་ཉེར་མཁོ་ཕྱོགས་བསྒྲིགས།
59
ཐོས་པའི་བསམ་སྦྱོར་ཇི་ལྟར་བསྟེན་པའི་ཚུལ། །མ་ནོར་ཚུལ་བཞིན་
ཉམས་སུ་ལེགས་བསྟར་ན། །ཐོས་པའི་ཕན་ཡོན་མཐའ་དག་འབྱུང་
བར་ངེས། །གང་ཞིག་ཐུབ་པའི་གསུང་རབ་དགོངས་འགྲེལ་ལས།
ཚིག་གཅིག་ཙམ་ཡང་ལྷག་མར་མ་ལུས་པར། ། ཀུན་ཀྱང་དང་བོའི་
ལས་ཅན་གང་ཟག་གཅིག། རྣམ་པ་ཐམས་ཅད་མཁྱེན་པར་འཁྲིད་
བྱེད་པའི། །ལམ་གྱི་གཙོ་བོ་ཡན་ལག་ཅི་རིགས་པར། ། དངོས་སམ་
བརྒྱུད་པའི་སྒོ་ནས་འདུ་བ་ལ། །བློ་ཁ་ནང་དུ་ཕྱོགས་ཏེ་རིགས་པ་
ཡིས། །ཡང་ཡང་བསམས་ཏེ་ངེས་ཤེས་རྙེད་པ་གནད། ། རིན་ཆེན་
གླིང་དུ་ཆས་པའི་སྐྱེས་བུའི་ཚོགས། ། ངལ་བ་སེལ་ཕྱིར་དེད་དཔོན་
མཁས་པ་ཡིས། ། ལམ་དུ་ གྲོང་ཁྱེར་ཡིད་འོང་སྤྲུལ་ བ་ལྟར། ། ཆུང་
འབྲིང་ཐེག་པ་གསུངས་པར་རྒྱལ་བས་བཤད། །གཞན་དོན་བྱེད་ལ་
དཔའ་བའི་སེམས་དཔའ་ཡིས། ། རིགས་ཅན་གསུམ་གྱི་སྨན་པ་སྒྲུབ་
པའི་ཕྱིར། །མཁྱེན་པ་གསུམ་གྱི་རྣམ་པ་མཐའ་དག་ལ། །ཐོས་བསམ་
སྒོམ་པས་ངེས་པར་སློབ་དགོས་ལ། །རྒྱལ་ཡུམ་ཤེས་རབ་ཕ་རོལ་ཕྱིན་
པ་ཡི། ། དགོངས་དོན་སྙིང་བོར་མི་ཕམ་མགོན་པོས་བཤད། །དེའི་
ཕྱིར་ཐེག་པ་གསུམ་གྱི་གསུང་རབ་ཀུན། །སྐྱེས་བུ་གསུམ་གྱི་ལམ་གྱི་
རིམ་པར་འདུ། ། དེ་ཡང་མདོ་དང་དེ་ཡི་དགོངས་འགྲེལ་རྣམས། །
ཐད་ཀ་ཐད་ཀའི་ལམ་གྱི་ཉགས་ལེན་དུ། །བླངས་ནས་རང་གི་རྒྱུད་ལ
སྦྱོར་ཤེས་ན། ། མཁས་པ་མགུ་བའིཉམས་སུ་ལེན་ཚུལ་ཡིན། །གཞན་
དུ་འཛམ་གླིང་རྒྱན་གྱི་གཞུང་ལུགས་ལ ། མི་ཚེ་ཧྲིལ་གྱིས་ ཐོས་ པ་་



60
བསླབ་བྱ་ཉེར་མཁོ་ཕྱོགས་བསྒྲིགས།
བསགས་གྱུར་ཀྱང༌། ། ཉམས་སུ་ལེན་ཚེ་གྲོག་པོ་ཕུག་རྡུག་ཏུ། །ཕྱིན་
ལྟར་མ་སྦྱངས་གནས་སུ་ཕྱིར་ལྡོག་པའི། ། ངང་ཚུལ་དེ་ཡིས་བློ་གྲོས་
ལྡན་པ་རྣམས། །རངས་པ་འཐོབ་པའི་གནས་སྐབས་ག་ལ་མཆིས། །
དེ་ཡང་ཐོག་མཐའ་བར་གྱི་ཀུན་སློང་རྣམས། ། ཕྱིར་ལྟ་ཁོ་ནར་སོང་
བས་ལན་པ་ལགས། ། སྔོན་བྱོན་ཚད་ལྡན་མཁས་གྲུབ་ཕལ་མོ་ཆེས། །
གསུང་རབ་ལྟ་ཞོག་བྱ་སྒྲུང་ཚུན་ཆད་ཀྱང་། ། ཉམས་ལེན་གྲོགས་སུ་
ཤར་བའི་རྣམ་ ཐར་གྱིས། ། གོ་འཕང་ མཐོན་པོ་བརྙེས་ལ་
ས་ལ་གཞིགས་
པར་མཛོད། །དེ་ལྟར་ཐོས་བསམ་གནད་དུ་ལེགས་སོང་ན། །དེ་ཉིད་
བསྒོམ་དང་ཉམས་ལེན་གཙོ་བོ་ཡིན། ། ཐོས་བསམ་སྒོམ་གསུམ་ཅིག་
ཅར་འབྱུང་བས་ན། ། ཚེགས་མེད་ལམ་གྱི་རྟོགས་པ་རྙེད་པར་
འགྱུར། །རྒྱ་བོད་མཁས་པའི་སྐྱེས་བུ་ཕལ་མོ་ཆེས། ། མཚམས་དང་
འདག་སྦྱར་གཅིག་དྲིལ་མ་མཛད་ཀྱང་། ། འཆད་རྩོད་རྩོམ་པའི་་
མཛད་པ་མཛད་བཞིན་པར། །ས་ལམ་རྟོགས་པ་ཕུལ་བྱུང་བརྙེས་ལ་
ལྟོས། ། ཐར་དང་ ཐམས་ ཅད་མཁྱེན་པའི་ལམ་ གྱི་ཚུལ། ། དྲི་མེད་་་་
རིགས་པས་ལེགས་པར་ངེས་པ་རྣམས། ། ཇི་ལྟར་རིགས་པར་དཔྱད་
དང་འཇོག་པ་ཡིས། །ཡང་ཡང་གོམས་པར་བྱེད་ལ་སྒོམ་ཞེས་ཟེར། །
བསྟན་པའི་གནད་ལ་ངེས་པ་མ་རྙེད་པར། །རི་སུལ་སྟོང་བར་དཀའ་
ཐུབ་སྤྱོད་པ་ཡིས། ། མི་ཚེ་བསྐྱལ་ཀྱང་འཁོར་བའི་རྩ་བ་ལ། །གནོད་
པ་རྡུལ་ཙམ་འབྱུང་བའི་སྐབས་མ་མཆིས། །ངེས་འབྱུང་ལྟ་དང་བྱང་
ཆུབ་སེམས་བྲལ་ན། ། བསྐལ་བའི་རླུང་གིས་ཀྱང་ནི་བསྐྱོད་དཀའ་



བསླབ་བྱ་ཉེར་མཁོ་ཕྱོགས་བསྒྲིགས།
61
བའི། །ཏིང་འཛིན་བརྟན་པོ་ཇི་ཙམ་ཡོད་གྱུར་ཀྱང༌། །ལྷག་སྤྱོད་ཏིང་
འཛིན་ལས་ནི་འཕགས་མི་ནུས། ། བསྟན་པའི་རྩ་བ་སོ་སོར་ཐར་བ་
ཡི། ། ཁས་བླངས་ཚུལ་ཁྲིམས་དག་པ་གཞིར་བཟུང་ནས། ། ཏི
འཛིན་ཤེས་རབ་ཉམས་སུ་བླང་གྱུར་ན། ། ལྷག་པའི་བསླབ་པ་གསུམ་
གྱི་མིང་འཐོབ་ལགས། ། དེ་དག་གཞུང་ལུགས་ཆེན་པོ་མཐའ་དག་
ལ། །རིས་སུ་མ་ཆད་ཉམས་ལེན་བྱེད་ནུས་པའི། ། མཁས་པའི་སྐྱེ་བོ་
བློ་གྲོས་ལྡན་རྣམས་ཀྱིས། ། ཐོས་བསམ་སྒོམ་པ་བྱེད་ཚུལ་མདོ་ཙམ་
སྟེ། ། ད་དུང་ཞིབ་ཏུ་རྒྱས་པར་ཤེས་འདོད་ན། ། བློ་བཟང་རྒྱལ་བ་
གཉིས་པ་ཡབ་སྲས་ཀྱི། །དྲི་མེད་གསུང་རབ་སྤྱི་དང་ཁྱད་པར་དུ། །
ལམ་གྱི་རིམ་པའི་གདམས་ངག་རྣམས་ལ་ལྟོས། །དེ་ལྟར་ཉམས་ལེན་
གནད་དུ་འགྲོ་བ་ལ། ། སྐྱེས་ ཐོབ་ ཤེས་ རབ་ཆེ་བའི་རློམ་སེམས་་་་་
དང་། །དཀའ་སྤྱད་ཁུར་དུ་བཟོད་པའི་སྡུག་སྲན་དང་། །ཐོས་བསམ་
ངལ་བ་མང་བའི་སྡུག་ཡུས་ཙམ། །ཁོ་ནས་ས་ཆོད་ཅི་ཡང་མི་འབྱུང་
བས། ། མ་ནོར་ལམ་ སྟོན་བཤེས་ལ་བསྟེན་པ་དང་། ། ཆོས་ མཐུན་་
གྲོགས་བསྟེན་གཞུང་མང་བལྟ་རྟོག་བྱེད། །ཕྱག་སྐོར་མཎྜལ་གཟུངས་
སྔགས་བཟླས་བརྗོད་སོགས། ། ལམ་ གྱི་མཐུན་རྐྱེན་བསོད་ནམས་་་་
ཚོགས་གསོག་དང་། །འགལ་རྐྱེན་སྒྲིབ་པ་སྦྱོང་བའི་སྒོ་དུ་མར། ། སྙིང་
ནས་འབད་པས་བརྩོན་པ་ཤིན་ཏུ་གཅེས། ། ཁྱད་པར་ལྷ་དང་བླ་མ་
དབྱེར་མེད་ལ། །མོས་གུས་ཤུགས་དྲག་བློ་སེམས་གཅིག་དྲིལ་གྱིས། །
ཚིག་ཙམ་མིན་པར་གསོལ་བ་ལེགས་བཏབ་ན། ། ཅི་བྱས་ལམ་དུ་འགྲོ་



62
བསླབ་བྱ་ཉེར་མཁོ་ཕྱོགས་བསྒྲིགས།
བ་གདོན་མི་ཟ། ། གལ་ཏེ་རང་གི་བློ་ནུས་སྟོབས་ཆུང་ཞིང་། ། སྙིགས་
དུས་ཚེ་ནི་ཕལ་ཆེར་ཡུན་ཐུང་བས། །རྣམ་མང་གཞུང་ལ་ཐོས་དང་
བསམ་པ་ཡིས། །བདར་ཤ་གཅོད་པའི་སྤྲོས་པས་འཇིགས་གྱུར་ན། །
ཚང་ལ་མ་ནོར་གདམས་པའི་སྙིང་བོ་མཆོག། ཐུན་མོང་ཐུན་མོང་
མིན་པའི་ལམ་རིམ་རྣམས། ། གསལ་ལ་འདྲིལ་བར་ ཉམས་ སུ་ལེན་
པའི་ཚུལ། ། བློ་བཟང་རྒྱལ་བའི་སྙན་བརྒྱུད་ཟབ་མོ་རྣམས། ། ཚུལ་
བཞིན་ སྟོན་པའི་མཚན་ལྡན་བཤེས་བཉེན་ལས། ། མ་ནོར་ལེགས་་་
མནོས་དབེན་པའི་རི་སུལ་དུ། ། ཆོས་བརྒྱད་ སྤྲོས་ པ་ བཙན་ ཐབས་
བཅད་ནས་སུ། །སྒྲུབ་པ་ལྷུར་ལེན་བྱེད་པ་སྙིང་གཏམ་ཡིན། །བགྲང་
ཡས་བསྐལ་བར་གང་གི་མཚན་ཙམ་ཡང་། །ཐོས་པར་དཀའ་བའི་རྡོ་
རྗེའི་ཐེག་པ་ལ། ། ཐོས་བསམ་སྒོམ་པའི་སྦྱོར་བ་ཅི་ནུས་ཀྱིས། ། བག་
ཆགས་འཐུག་པོ་འཇོག་པ་གནད་དུ་ཆེ། །དེ་ལྟར་རྒྱལ་བའི་བསྟན་པ་
རིན་ཆེན་ལ། ། ཚུལ་ བཞིན་ སློབ་ པའི་ རིམ་ པ་ འདི་ བཤད་ པས། །
བདག་ གཞན་མ་ལུས་སྐྱེ་བ་ ཐམས་ ཅད་ དུ། ། རྣམ་དག་ལམ་དང་་་
འབྲལ་བ་མེད་གྱུར་ཅིག། ཅེས་རྒྱལ་བའི་བསྟན་པ་ཇི་ལྟར་སློབ་པའི་
རིམ་པ་མདོ་ཙམ་བརྗོད་པ་གཞན་ཕན་བདུད་རྩིའི་སྙིང་པོ་ཞེས་བྱ་བ་
འདི་ནི་སྐྱེས་པས་ ཐོབ་པའི་བློ་གྲོས་ཀྱི་རྩལ་དང་ལྡན་ཞིང་རྒྱལ་བའི་
གསུང་རབ་ལ་སྙིང་ནས་འཇུག་པར་འདོད་པའི་ལྷག་བསམ་དགེ་བ་
ཅན་ཨུ་རད་ཞབས་དྲུང་དགེ་འདུན་རྒྱལ་མཚན་གྱིས་ཡང་ཡང་བསྐུལ་
བའི་ངོར། ། ཆོས་སྨྲ་བ་ལྕང་སྐྱ་རོལ་པའི་རྡོ་རྗེས་སྦྱར་བའོ། །



བསླབ་བྱ་ཉེར་མཁོ་ཕྱོགས་བསྒྲིགས།
63
༄༅། །བསླབ་བྱ་མུ་ཏིག་ཕྲེང་བ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
དགེ་ལེགས་ཚོགས་གཉིས་རིན་ཆེན་ལས་གྲུབ་པའི། ། སྐུ་གསུམ་
རྣམ་པར་རྒྱལ་བའི་ཕོ་བྲང་ལ། །དབང་བསྒྱུར་འགྲོ་ལ་བརྩེ་བའི་སྤྱན་
སྟོང་ཅན། །ཆོས་ཀྱི་རྒྱལ་པོ་བླ་མར་ཕྱག་བགྱིས་ནས། །སྔོན་བསགས་
ལས་སྨོན་དགེ་བའི་མཐུ་བཙན་པས། །སྟོབས་ཀྱི་འཁོར་བསྒྱུར་རིགས་
ལས་བློ་གྲོས་ཀྱི། ། སྣང་བ་ཉི་མའི་འོད་ལྟར་ཆེས་གསལ་བ། ། ལྷ་ཡི་
བཙུན་པ་ཁྱོད་ལ་འདི་སྐད་སྨྲ། །དལ་བ་ཐོབ་དང་བསྟན་ལ་མཇལ་བ་
དང༌། ། དགེ་བའི་བཤེས་དང་འཕྲད་པ་ཆེས་དཀའ་ན། །འདི་དག་
ཐམས་ཅད་འཛོམ་པའི་ལུས་རྟེན་འདི། །དོན་མེད་སྟོང་ཟད་བྱེད་པ་
ཤིན་ཏུ་འཕང༌། །ཀུན་གྱི་སྲོག་ལ་དབང་བསྒྱུར་འཆི་བདག་བདུད། །
ངེས་པར་འོང་ལ་ནམ་འོང་ཆ་མེད་ཅིང༌། །བློ་བུར་སླེབས་ཚེ་ཕན་ངེས་
ཆོས་ལས་གཞན། །མེད་ཕྱིར་དམ་པའི་ཆོས་ལ་འབད་པར་རིགས། །
ཡང་སྲིད་ཕྱི་མར་གར་སྐྱེ་རང་དབང་མེད། ། བདེ་སྡུག་གང་མྱོང་ད་
ལྟའི་ལས་ལ་རག། བདེ་བ་འདོད་ཅིང་སྡུག་བསྔལ་མི་འདོད་ན། །



64
བསླབ་བྱ་ཉེར་མཁོ་ཕྱོགས་བསྒྲིགས།
དཀར་ནག་ལས་ལ་བླང་དོར་བྱ་བར་རིགས། ། འཇིག་རྟེན་འདི་ན་མི་
བསླུ་ གཅིག་ཀྱང་མེད། ། ནམ་ཡང་བསླུ་མེད་དཀོན་མཆོག་ཁོ་ནར་
ངེས། །དེ་བས་དེ་ལ་སྙིང་ནས་སྐྱབས་སོང་ན། །འཁོར་བ་ངན་འགྲོའི་
འཇིགས་ལས་སྐྱབས་པར་ངེས། ། ཇི་ལྟར་ ས་ལ་བརྟེན་ནས་ལོ་ཏོག་
བཞིན། །ཚུལ་ཁྲིམས་རྩ་བ་སྙིང་རྗེའི་ཆུས་བརླན་པར། ། བརྟེན་ནས་
དཀར་བོའི་ཆོས་ཀུན་སྐྱེ་གསུང་ཕྱིར། ། ཁས་བླངས་ཚུལ་ཁྲིམས་སྲོག་
ལས་གཅེས་པར་བསྲུང༌། ། ཇི་ལྟར་འོག་གཞི་མེད་པར་ཁང་བ་ཡི།
ཐོག་དང་ཡང་ཐོག་འགེབས་འདོད་བཞད་གད་གནས། ། དེ་བཞིན་
ཆོས་ཀྱི་གཞི་མ་ཚུལ་ཁྲིམས་དང་། །བྲལ་བའི་ཟབ་མོའི་ཆོས་ཀྱིས་ཕན་
པ་དཀའ། །བླ་མའི་བྱིན་རླབས་ཆར་གྱིས་མ་བརླན་ན། །རང་རྒྱུད་ཐ་
བ་སྐམ་པོར་དགེ་སེམས་ཀྱི། ། མྱུ་གུ་ཙམ་ཡང་སྐྱེ་བར་མི་འགྱུར་ན། །
བྱང་ཆུབ་འབྲས་བུ་སྨིན་པར་ཇི་ལྟར་འགྱུར། །དེ་ཕྱིར་ལམ་སྟོན་དགེ་
བའི་བཤེས་གཉེན་མཆོག། བསམ་དང་སྦྱོར་བས་བསྟེན་ཚུལ་ མ་
ལོག་ཅིང༌། །ཟོལ་མེད་དད་པས་སྙིང་ནས་གསོལ་བཏབ་ན། །གནས་
སྐབས་མཐར་ཐུག་དགོས་འདོད་ལྷུན་གྱིས་འགྲུབ། །ཆོས་ཀྱི་རྩ་བ་བླ་
མའི་དམ་ཚིག་ཡིན། །ཆོས་ཀྱི་བསྐུལ་མ་འཆི་བ་རྗེས་དྲན་ཡིན། །ཆོས་
ཀྱི་སྙིང་བོ་ངེས་འབྱུང་བྱང་སེམས་ཡིན། ། ཆོས་ཀྱི་མཐར་ཐུག་ངེས་
དོན་དབུ་མ་ཡིན། །ཆོས་ཀྱི་གནད་འགག་དེ་ལ་འདུས་སོ་ཞེས། །ཆོས་
ཀྱི་རྒྱལ་པོ་བླ་མས་དེ་སྐད་གསུང་། །ཆོས་ཀྱི་ཚུལ་ལ་སྙིང་ནས་འཇུག་
འདོད་ན། །ཆོས་ཀྱི་རོ་ཡི་བཅུད་འདི་མྱང་ཀྱང་འཚལ། ། ཐོག་མ་མེད་



བསླབ་བྱ་ཉེར་མཁོ་ཕྱོགས་བསྒྲིགས།
65
ནས་རང་སེམས་རྒྱ་ཡན་འདི། ། ཕྱི་རོལ་སྣ་ཚོགས་ཡུལ་ལ་འཕྲོ་འཕྲོ་
ནས། །ནང་དུ་བློ་ ཁ་གཏན་ནས་མ་ཕྱོགས་ པས། ། གསལ་རིགས་་་
སེམས་ཀྱི་རང་གཟུགས་ཡེ་མ་མཐོང་། །ད་ནི་བླ་མའི་གདམས་ངག་མེ་
ལོང་ལ། །བལྟས་ནས་རང་སེམས་སྐྱེས་བུའི་བཞིན་རས་ཀྱི། ། གློ་བུར་
དྲི་མའི་ནག་ནོག་ཀུན་བསལ་
པ་ནས། ། དྲི་བྲལ་རང་ཞལ་མཇལ་ན་མི་
འཐད་དམ། །འཁོར་བ་བ་དང་མྱ་ངན་འདས་པའི་ཆོས། ། འཇའ་
ཚོན་བཞིན་དུ་སྣ་ཚོགས་བཀྲ་བ་འདི། །ནང་གི་སེམས་ཀྱི་རི་མོར་བྲིས་
ཙམ་ལས། །ཕྱི་རོལ་དོན་གྱི་སྟེང་ནས་གྲུབ་པ་མེད། །རང་སེམས་མེས་
པོས་འཁོར་འདས་ཀུན་སྤྲུལ་མོད། །བྱེད་པོ་ཉིད་ཀྱང་བརྟགས་ཅིང་
དཔྱད་ པའི་ཚེ། ། འདི་ཡིན་འདི་ མིན་ངོས་ བཟུང་དང༌བྲལ་བ། །
གསལ་རིག་བདེ་བའི་ཉམས་མྱོང་ཙམ་དུ་ཟད། ། ཞི་བདེའི་མལ་དུ་
བསྐལ་བ་བརྒྱ་སྟོང་བར། །མཉམ་གཞག་གཉིད་དུ་ཡུར་བའི་འཕགས་
པའི་གནས། །ཐོབ་ཀྱང་གཞན་དོན་སྒྲུབ་ལ་མཐུ་དམན་པས། ། བློ་
ལྡན་དོན་གཉེར་གཙོ་བོར་འོས་མ་ཡིན། ། ཐོག་མེད་དུས་ནས་དྲིན་
གྱིས་བསྐྱངས་པ་ཡི། ། མ་རྣམས་འཁོར་བའི་སྡུག་བསྔལ་མེ་ཆེན་་་་་
གྱིས། ། མནར་བས་ཆོ་ངེ་འདེབས་རྣམས་ཡལ་དོར་ནས། ། རང་་་་
བདེའི་དོན་གཉེར་དེ་ལས་ཐ་ཆད་སུ། །དེ་ཕྱིར་སྙིང་རྗེའི་རྩ་བ་བརྟན་
པོ་ཅན། ། རིན་ཆེན་བྱང་ཆུབ་སེམས་ཀྱི་དཔག་བསམ་ཤིང་། ། དོན་
གཉིས་འབྲས་བུ་གཡུར་དུ་ཟ་བ་དེ། ། སྐྱེ་རྒུའི་ཉེར་འཚོར་འགྲུབ་པའི་
ཐབས་ ལ་ འབད། ། རྫོགས་ སངས་ རྒྱས་ ཞེས་ བྱ་ བའི་ སྒྲ་ བོ་ ཆེ། །



66
བསླབ་བྱ་ཉེར་མཁོ་ཕྱོགས་བསྒྲིགས།
བགྲངས་རིང་བསྐལ་བར་ལྟོས་མིན་སྙིགས་དུས་ཀྱི། ། ཚེ་ཐུང་གཅིག་
ལ་མངོན་དུ་བྱེད་པའི་ཐབས། ། གསང་སྔགས་ཉེ་ལམ་འདིར་འཕྲད་
སྐལ་བ་བཟང་། ། དེ་ཡང་འཇུག་སྒོ་དབང་ཐོབ་དམ་སྡོམ་རྣམས། །
གཅེས་པར་བསྲུང་སྟེ་བསྐྱེད་རྫོགས་མན་ངག་གནད། ། ཉམས་མྱོང་
ཅན་གྱི་བླ་མའི་ཞལ་ལུང་བཞིན། ། ཐུན་བཞིའི་རིམ་པས་ཉམས་སུ་
བླང༌ བྱས་ ཏེ། ། ཟག་ བཅས་ མངོན་ ཤེས་ ཙམ་ དང༌ ཐུན་ མོང་ གི།
དངོས་གྲུབ་ཕྲན་ཚེགས་ཙམ་གྱིས་མི་ཚིམ་ པར། ། མཆོག་གི་དངོས་
གྲུབ་གཙོ་བོར་དོན་གཉེར་བ། ། དེ་ལ་རྣལ་འབྱོར་བ་ཞེས་མཁས་་་
རྣམས་ཟེར། ། མདོར་ན་འདི་ཕྱི་གཉིས་ལས་ཕྱི་མ་དང་། ། ཆོས་དང་
འཇིག་རྟེན་གཉིས་ལས་དམ་ཆོས་དང་། །བཤད་དང་སྒྲུབ་པ་གཉིས་
ལས་སྒྲུབ་པ་རྣམས། ། གཙོ་བོར་འཛིན་པ་མ་ནོར་འདམ་ཀ་ཡིན། །
འོན་ཀྱང་ཐོས་པ་མེད་པའི་སྒོམ་པ་ནི། ། ལག་རྡུམ་བྲག་ལ་འཛེགས་
དང་འདྲ་བར་གསུངས། ། དེ་བས་ ཐོག་མར་རྒྱ་ཆེན་གཞུང་ལུགས་
ལ། །གནད་དུ་འགྲོ་བའི་ཐོས་བསམ་བགྱིད་པ་འཚལ། །ཚིག་འཁྲིའི་
ལྦུ་བར་དམ་བཅའི་ སྟེགས་འཆའ་ཞིང་། ། གཞན་སྨོད་ཚིག་མདའི་་
སྦྱོར་བ་ལྷུར་ལེན་དང་། །མིང་དང་གོ་ས་མཐོན་པོ་ལ་རེ་བས། །ལང་
ཚོ་ཡོལ་བར་བྱེད་རྣམས་དོན་སྙིང་རུལ། །རིན་ཆེན་ཆོས་ཀྱང་དཀོན་
ལ་འཚེ་བ་མང་། ། གསུངས་ཕྱིར་ཆོས་ཀྱི་བར་ཆད་ཞི་བའི་ཆེད། །
སྐྱབས་འགྲོ་ གསོལ་འདེབས་མདོ་ སྒྲོལ་ལ་སོགས་ལ། ། འབད་ན་ཚེ་
དང་ཆོས་ཀྱི་བར་ཆད་བཟློག། འདུ་འཛི་ལུས་འཕྱོར་ཁ་ཞིམ་ལོང་



བསླབ་བྱ་ཉེར་མཁོ་ཕྱོགས་བསྒྲིགས།
67
གཏམ་ གཉིད། ། ཤུ་ སོགས་ རྣམ་ གཡེང་ ཁོ་ ནཾས་ དུས་ འདའ་ན། །
བདུད་དང་བར་ཆད་གཞན་ནས་མ་འོངས་ཀྱང༌། །རང་ཉིད་རང་གི་
བདུད་དུ་བབས་པ་ཡིན། ། སྡིག་པའི་གྲོགས་ལ་རྒྱལ་བའི་སྲས་ཀྱང་
འཇིགས། །དེ་ཕྱིར་དམ་པ་མིན་པའི་ལས་དག་ལ། །སྦྱོར་བར་བྱེད་ན་
ཕ་མ་ཡིན་ཡང་རུང༌། །བདུད་དུ་གསུངས་ཕྱིར་བརྟགས་ནས་སྤོངས་
པ་གཅེས། །འདིར་ནི་མང་དུ་བཤད་ལྟ་ཅི་ཞིག་དགོས། ། དམ་པའི་
ལེགས་བཤད་སྤྱི་དང་ཁྱད་པར་དུ། ། བཀའ་གདམས་བཀའ་བརྒྱུད་
གོང་མའི་རྣམ་ཐར་སོགས། ། ཡང་ཡང་བལྟས་ ཤིང་ཡི་དམ་འཆའ་
བར་བྱོས། ། ཇི་སྐད་བཤད་པའི་དོན་རྣམས་ཉམས་བླངས་ན། ། ཚེ་
དང་ཆོས་ལ་བར་ཆད་མི་འབྱུང་ཞིང༌། །ཐོས་བསམ་མཐར་ཕྱིན་རང་
གཞན་ཀུན་འཚེངས་པའི། །དགའ་སྟོན་བཟང་བོ་ཉམས་སུ་མྱོང་བར་
ངེས། །དམ་པའི་ཞལ་ནས་ཟབ་མོའི་ཆོས་ཀྱི་གཏམ། །ཐོས་ཀྱང་ཡུལ་
དུས་འདི་འདྲར་སྨྲ་ལ་འཕངས། །དེ་རིང་བློ་ལྡན་ཁྱོད་ཀྱིས་བསྐུལ་བ་
ལས། །སྙིང་གཏམ་ཁ་རུ་བཏོན་ཏེ་ཡི་གེར་བཀོད། །དགེ་བས་འགྲོ་བ་
མ་རིག་ལིང་ཐོག་གིས། །བླང་དོར་ལྟ་བའི་བློ་མིག་སྒྲིབ་པ་རྣམས། །
ཡང་དག་གཏམ་གྱི་དམིགས་བུ་ལ་བརྟེན་ནས། ། ཐམས་ཅད་མཁྱེན་
པའི་ལམ་དུ་འཁྲིད་པར་ཤོག། ཅེས་བསླབ་བྱ་མུ་ཏིག་འཕྲེང་བ་ཞེས་
བྱ་བ་འདི་ནི་མིའི་དབང་བོ་ཧར་ཆིན་ཝང་ རཏྣ་སིདྡྷིའི་རིགས་སྲས་
ལྷའི་བཙུན་པ་མཐུ་སྟོབས་ཉི་མས་དབུས་གཙང་ཆོས་ཀྱི་ཞིང་དུ་སློབ་
གཉེར་ལ་འགྲོ་སྐབས་ནན་ཏན་ཆེན་པོས་བསྐུལ་བའི་ངོར། བཙུན་



68
བསླབ་བྱ་ཉེར་མཁོ་ཕྱོགས་བསྒྲིགས།
གཟུགས༧བློ་བཟང་ཆོས་ཀྱི་ཉི་མས་བླ་བྲང་བཀྲ་ཤིས་འོད་འབར་གྱི་
གཟིམ་ཆུང་འཆི་མེད་དགའ་ཚལ་དུ་ཤར་མར་སྤེལ་བ་དགེ་ལེགས་སུ་
གྱུར་ཅིག།



བསླབ་བྱ་ཉེར་མཁོ་ཕྱོགས་བསྒྲིགས།
69
༄༅9 །བསླབ་བྱ་ལྷའི་རྔ་བོ་ཆེ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
།
བསླུ་མེད་སྐྱབས་མཆོག་རིན་ཆེན་རྣམ་གསུམ་ལ། །བྱང་ཆུབ་
སྙིང་བོའི་བར་དུ་སྐྱབས་སུ་མཆི། །བདག་དང་བདག་ལ་རེ་ཞིང་ལྟོས་
པ་ཀུན། ། སྲིད་དང་ཞི་བའི་འཇིགས་ལས་བསྐྱབ་ཏུ་གསོལ། ། དེང་
དུས་སྐྱེ་བོ་ཕལ་གྱི་རྣ་ལམ་དུ། ། ཆོས་མཐུན་གཏམ་ལས་ཕྱུགས་རྫིའི་
གླིང་བུ་སྙན། །ཤེས་ལྡན་ཕལ་ཆེར་རྒྱལ་བའི་གསུང་རབ་ལས། །རིག་
བྱེད་གཞུང་ལ་མགུ་ཞིང་ཚད་མར་འཛིན། ། ཚུལ་བཞིན་སྒྲུབ་འདོད་
མཆིས་ན་དེ་དག་ལ། ། སྔོན་བྱོན་དམ་པའི་ལེགས་བཤད་རིན་ཆེན་
འཕྲེང༌། །གང་འདོད་ཚར་དུ་དངར་བ་དེས་ཆོག་གི ། བདག་ལྟས་
བབ་ཅོལ་ཚིག་ཕྲེང་སྤེལ་ཅི་དགོས། །དེ་ལྟ་མོད་ཀྱང་ལྷ་རིགས་དད་པ་
ཅན། །གང་གིས་ནན་ཏན་ཆེན་པོའི་དབྱུ་གུ་ཡིས། །ཆོས་ཀྱི་རྡོ་རྗེའི་
རྣམ་དཔྱོད་རྔ་བོ་ཆེ། །བསྐུལ་ལས་བླང་དོར་སྟོན་པའི་དབྱངས་འདི་
བསྒྲགས། ། རང་ཅག་མཐའ་མེད་འཁོར་བར་འཁྱམས་ པ་ ལས། །
ཕལ་ཆེར་ངན་སོང་གནས་སུ་གཏན་ཡུལ་བྱས། ། ད་རེས་ཙམ་ཞིག་



70
བསླབ་བྱ་ཉེར་མཁོ་ཕྱོགས་བསྒྲིགས།
དལ་འབྱོར་རྟེན་བཟང་ཐོབ། ། འདི་འདྲ་ཕྱིས་ནས་རྙེད་པ་ཤིན་ཏུ་
དཀའ། ། རྒན་གཞོན་བར་མའི་གོ་རིམ་མ་ངེས་པར། ། འཆི་བདག་
སྲིན་པོས་ཟ་བ་མཐོང་བཞིན་དུ། ། རང་ཉིད་འཆི་སྙམ་མེད་པའི་བློ་
བདེ་བོ། ། ཉིན་གཅིག་འགྱོད་པའི་དུས་ཞིག་འབྱུང་བར་ངེས། ། སང་
གི་དུས་དང་འཇིག་རྟེན་ཕྱི་མ་གཉིས། །སྔོན་དུ་གང་འོང་ཤེས་དཀའ་
དེ་བས་ན། ། ཕྱི་བཤོལ་མེད་པར་ཕྱི་མར་ཕན་པའི་ཆོས། །དེ་རིང་ད་
ལྟ་ཉིད་ནས་སྒྲུབ་ན་ལེགས། ། དགེ་སྡིག་ལས་ཀྱིས་འབྲས་བུ་སོ་སོར་
འབྱིན། ། བདེ་འགྲོའི་རྒྱུ་ནི་ནམ་ཡང་མ་སྒྲུབ་ཅིང་། །ངན་འགྲོའི་རྒྱུ་
ཚོགས་ཉིན་བཞིན་རྒྱུན་མར་བསགས། ། ཕྱི་མའི་འགྲོ་བ་ཅིར་འགྱུར་
སོམ་དང་ཀྭ། ངན་འགྲོ་ལྟ་ ཅི་བདེ་འགྲོའི་འཇིག་རྟེན་དུའང་། །
སྡུག་བསྔལ་དངོས་དང་དེ་རྒྱུས་རྟག་ཏུ་མནར། ། ལྷ་མིའི་ཕུན་ཚོགས་
མྱོང་ཡང་སླར་ཡང་ནི། །དམྱལ་བའི་བུད་ཤིང་འགྱུར་ན་ཡིད་བརྟན་
ཅི། །འཁོར་བ་སྤྱི་དང་བྱེ་བྲག་ངན་སོང་གི། སྡུག་བསྔལ་འཇིགས་
ལས་སྐྱོབ་པའི་བསླུ་མེད་སྐྱབས། ། དཀོན་མཆོག་ཁོ་ནར་ངེས་ཀྱི་་་་
ཚངས་པ་སོགས། ། འཇིག་རྟེན་དྲེགས་པ་རྣམས་ཀྱིས་སྐྱོབ་ནུས་་་་་
མིན། ། དེས་ན་འཁོར་བའི་སྡུག་བསྔལ་ལ་འཇིགས་ནས། ། དེ་ལས་
སྐྱོབ་པའི་ནུས་པ་དཀོན་མཆོག་ལ། །མངའ་བར་ཡིད་ཆེས་ཁ་ཙམ་མ་
ཡིན་པར། །སྙིང་ནས་སྐྱབས་སུ་འགྲོ་བ་ལེགས་ཚོགས་གཞི། །དེ་ལྟར་
ན་ཡང་སྲིད་ལས་ཐར་བ་ལ། ། བཅོས་མིན་ངེས་འབྱུང་བསམ་པས་
རྒྱུད་བསྐུལ་ཏེ། །འཁོར་རྩ་མ་རིག་གཅོད་བྱེད་རྟེན་འབྱུང་ལམ། ། ཞི་



བསླབ་བྱ་ཉེར་མཁོ་ཕྱོགས་བསྒྲིགས།
71
སྒོ་གཉིས་པ་མེད་ལ་འཇུག་པ་གཅེས། ། སེམས་ཅན་རེ་རེས་ཀྱང་ནི་
རང་གི་མ། །གྲངས་མེད་བྱས་ཏེ་དྲིན་གྱིས་བསྐྱངས་པས་ན། །དེ་དག་
ཡལ་བར་བོར་ཏེ་རང་གཅིག་པུ། །ཞི་བདེ་དོན་གཉེར་དེ་ལས་ཐ་ཆད་
སུ། །དེ་ཕྱིར་བྱམས་དང་སྙིང་རྗེས་ཉེར་དྲངས་པའི། །རིན་ཆེན་བྱང་
ཆུབ་སེམས་མཆོག་བསྐྱེད་བྱས་ཏེ། ། སྨོན་དང་འཇུག་པའི་སྡོམ་པ་
ལེགས་བཟུང་ནས། ། རྒྱལ་སྲས་སྤྱོད་པ་རྒྱ་མཚོར་སློབ་པར་བྱ། ། དེ་
ལྟར་གདམས་པའི་དོན་རྣམས་ཉིན་རེ་བཞིན། ། སྐྱོང་ཚུལ་མདོར་་་
བསྡུས་སྤྲོ་ན་འདི་ལྟ་ སྟེ། ། བདེ་ བའི་ སྟན་ལ་འཁོད་དེ་ཀུན་སློང་་་་་
བཅོས། །སྐྱབས་སེམས་ཚད་མེད་རྒྱུད་དང་འདྲེས་ངེས་བྱ། ། སྤྱི་བོར་
བླ་མ་ཐུབ་པའི་དབང་བོ་ལ། ། སྐྱབས་གནས་ཀུན་བསྟིམས་ཡན་ལག་
བདུན་པ་དང་། །མཎྜལ་ཕུལ་ཏེ་གསོལ་བ་ཤུགས་དྲག་བཏབ། །དལ་
འབྱོར་རྙེད་དཀའ་ནས་བཟུང་ལྷག་བསམ་པར། །རྒྱུད་དང་འདྲེས་
ངེས་བསྒོམས་མཐར་གཞན་དོན་དུ། །སངས་རྒྱས་ཐོབ་འདོད་ཤུགས་
དྲག་བསྐྱེད་བྱས་ཏེ། ། འཇུག་སྡོམ་ཆོ་གས་བླངས་ལ་བསླབ་བྱར་་་་
བརྩོན། ། དེ་ནས་སྔགས་ཀྱི་ཉམས་ལེན་གང་མོས་པ། ། དེ་ནི་རྒྱལ་
བསྟན་ཡོངས་རྫོགས་ཉམས་ལེན་ཏེ། ། མཁས་པ་མགུ་བའི་རྨད་བྱུང་
གདམས་པ་ཡིན། ། ཞིབ་པར་ལམ་འཁྲིད་རྣམས་དང་བཤེས་གཉེན་
གྱི། །ཞལ་ལུང་བདུད་རྩི་མྱོང་ལས་ཤེས་པར་མཛོད། །སྤྱོད་ལམ་ཀུན་
ཏུ་རང་གི་རྒྱུད་ལ་བརྟག། མི་དགེའི་ཕྱོགས་ལས་སེམས་བསྲུང་དགེ་
ལ་བརྩོན་། ། དད་དང་བག་ཡོད་བསྟེན་ཅིང་བརྩོན་འགྲུས་བརྩམ། །



72
བསླབ་བྱ་ཉེར་མཁོ་ཕྱོགས་བསྒྲིགས།
ཕྱག་མཆོད་བསྐོར་བ་མདོ་རྒྱུད་ཀློག་ སོགས་བརྩོན། ། ཉ་སྟོང་ཚེས་
བརྒྱུད་རྣམས་སུ་རྒྱལ་བ་ཡིས། ། ཁྱིམ་པ་རྣམས་ལ་བསྔགས་པའི་་
བསྙེན་གནས་ སམ། ། ཐེག་ཆེན་ གསོ་ སྦྱོང་ སྡོམ་ པ་ གང་ མོས་ པ། །
བླངས་ཏེ་བསྲུང་ན་ཕན་ཡོན་མཐའ་མ་མཆིས། ། ཐུགས་རྗེའི་ལྷ་་་་
མཆོག་སྤྱན་རས་གཟིགས་དབང་གི། རྣལ་འབྱོར་ངང་ནས་ཡིག་
དྲུག་རྟག་བཟླ་ཞིང་། ། འཁྱེར་སོ་གསུམ་ལ་རྟག་ཏུ་སློབ་པ་དང༌། །
སྒྲིབ་པ་དག་བྱེད་སྨྱུང་བར་གནས་ལ་འབད། །དགེ་བ་གང་བྱེད་ཀུན་
སློང་ལ་བརྟགས་ནས། །འཇིག་རྟེན་ཆོས་བརྒྱད་དུག་དང་མ་འདྲེས་
ཤིང༌། །ལྟ་བས་རྒྱས་བཏབ་བསྔོ་སྨོན་རྣམ་དག་གིས། །ཟིན་པར་བྱས་
ན་འབྲས་བུ་ཤིན་ཏུ་ཆེ། ། མཐོ་དམན་སྐྱིད་སྡུག་ལེགས་ཉེས་ཅིར་་་་
འགྱུར་བ། །ལས་དབང་བཙན་གྱིས་རང་འདོད་ཁ་ན་མེད། །དེ་ཕྱིར་
བློ་ཕུགས་དཀོན་མཆོག་ལ་གཏད་ནས། །རེ་དོགས་མེད་པའི་བློ་བདེ་
གུ་ཡངས་མཛོད། །ཡུལ་འདིའི་སྐྱེ་བོ་ཐམས་ཅད་གསོད་ལ་དགའ། །
བྱ་དང་རི་དྭགས་མཐོང་ཚད་མི་གསོད་མེད། །རྒྱལ་བས་སྲོག་གཅོད་
སྡིག་ པ་ལྕི་བར་གསུངས། ། རྒྱལ་གསུང་བདེན་པར་སེམས་ན་སྲོག་
གཅོད་སྤོངས། ། སྙིགས་མའི་དུས་འདིར་རབ་བྱུང་ ཕལ་མོ་ཆེས། །
བསླབ་པ་ལྷོད་ཅིང་ཁྱད་པར་མཐའ་འཁོབ་ ཏུ། ། བཙུན་པ་འཆལ་
བར་སྤྱོད་པ་ཆེས་མང་ཡང་། །ཁྱིམ་པས་དེ་ལ་བརྙས་ན་ཉེས་པ་ལྕི། །
ལྷན་པ་སེར་བོ་སོར་བཞི་འཆང་བ་ཡན། །དགེ་འདུན་དཀོན་མཆོག་
དངོས་ སུ་ མོས་བགྱིས་ན། ། ཕན་ཡོན་བསམ་གྱིས་མི་ཁྱབ་གསུངས་



བསླབ་བྱ་ཉེར་མཁོ་ཕྱོགས་བསྒྲིགས།
73
པའི་ཕྱིར། །ཁེ་ཉེན་བསམ་ནས་གུས་པ་བསྐྱེད་པར་རིགས། །ཆང་ནི་
ཉེས་པ་ཀུན་གྱི་རྩ་བར་གསུངས། །མཐོང་ཆོས་སུ་ཡང་མི་ཡི་གྲལ་ནས་
འབུད། ། ཕུང་ཁྲོལ་ སྣ་ ཚོགས་ བསྐྱེད་ ཅིང་དཔལ་ རྣམས་ ཉམས། །
དུག་ཆུ་བཞིན་དུ་བལྟས་ཏེ་སྤོངས་པ་གཅེས། །ལས་འབྲས་འབྲེལ་བ་
ཕྲ་བས་དགེ་སྡིག་ལས། །ཆུང་ངུས་ཀྱང་ནི་འབྲས་བུ་ཆེན་པོ་འབྱིན། །
དེ་ཕྱིར་སྡིག་པ་ཕྲ་མོ་ནས་འཛེམ་ཞིང་། །དགེ་ལ་རིམ་གྱིས་བརྩོན་པའི་
སྟོབས་བསྐྱེད་བྱ། །བག་མེད་ཚེ་འདིའི་སྣང་བ་འབྲིད་མཁས་ཤིང་། །
གཙོ་བོའི་བྱ་བ་རྒྱ་ཆེ་གཡེང་བའི་རྒྱུ། །ཉིན་བཞིན་ཁ་འདོན་དགེ་སྦྱོར་
རིམ་པ་རྣམས། །ཆག་མེད་བཅད་རྒྱ་བགྱིས་ཏེ་མཐར་ཕྱིན་མཛོད། །
དབང་དང་སྟོབས་འབྱོར་ཆེ་བའི་གཙོ་བོ་ལ། ། ཀུན་གྱིས་གཅམ་བུའི་
ངོ་བསྟོད་བྱེད་པ་ལས། །ལེགས་ཉེས་དྲང་བོར་གསོལ་བ་ཆེས་ཉུང་
བས། ། རང་གིས་རང་ལ་ཞུས་དག་གཏོང་བ་གཅེས། ། གནའ་བོའི་
དུས་ཀྱི་མི་ཆོས་གཙང་མ་ལ། །གནས་ན་དེང་དུས་མི་ཁྱུར་མི་ཚུད་
ཅིང་། །གཡོ་སྒྱུ་ཆགས་སྡང་སུ་ཆེ་འགྲན་པ་ཡི། །དུས་འདིའི་མི་ཆོས་
ཁོ་བོས་བསླབ་ཅི་དགོས། །དེ་ཕྱིར་ཐོག་མཐའ་བར་དུ་དགེ་བ་ཡི། །
དམ་པའི་ཆོས་ཀྱི་བསླབ་བྱ་མདོ་ཙམ་ཞིག། སངས་རྒྱས་དངོས་་་
འདྲའི་བླ་མའི་ཞལ་ལུང་ལས། ། ཐོས་པ་ཇི་བཞིན་ཡི་གེའི་ལམ་དུ་་
སྤེལ། །འདི་ཡི་དགེ་བས་ལྷ་ཡི་སྲས་ཁྱོད་ཀྱི། །ཆོས་སྲིད་བཞེད་དོན་
ལྷུན་གྱིས་འགྲུབ་པ་དང་། །ཚེ་རབས་ཀུན་ཏུ་དགེ་བའི་བཤེས་གཉེན་
གྱི། །གསུང་གི་བདུད་ རྩི་ མྱོང་བའི་ སྐལ་ལྡན་ཤོག། ཅེས་དགེ་
།



74
བསླབ་བྱ་ཉེར་མཁོ་ཕྱོགས་བསྒྲིགས།
བསྐུལ་བསླབ་བྱ་ལྷའི་རྔ་བོ་ཆེ་ཞེས་བྱ་བ་འདི་ཡང་ངོས་ཀྱི་སྦྱིན་པའི་
བདག་པོ་ཧར་ཆིན་ཆིང་ཝང་རཏྣ་སིདྡྷིའི་རིགས་སྲས་གསུམ་པ་ལྷ་རྒྱལ་
རྡོ་རྗེས་ཡང་དང་ཡང་དུ་ནན་ཏན་ཆེན་པོས་བསྐུལ་བའི་ངོར། རྣམ་
གཡེངས་ཀྱི་ཁོལ་བོར་གྱུར་པའི་བཙུན་གཟུགས༧དྷརྨ་བཛྲ་གྱིས་སྣ་
ཚོགས་དབྱིག་ལོ་ཁྲུམས་ཟླའི་ཚེས་བཟང་བོར། ། མིའི་དབང་བོ་ཉིད་
ཀྱི་མེ་ཏོག་ལྡུམ་རའི་བསྟི་གནས་སུ་ཤར་མར་སྤེལ་བའི་ཡི་གེ་བ་ནི་དགེ་
སློང་ངག་དབང་བསྟན་འཕེལ་ལོ། །



བསླབ་བྱ་ཉེར་མཁོ་ཕྱོགས་བསྒྲིགས།
75
༄༅། །བསླབ་བྱ་གཅེས་པ་བཅོ་བརྒྱད་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
བསླུ་མེད་བླ་མ་དཀོན་མཆོག་ལ། ། སྒོ་གསུམ་གུས་པས་ཕྱག་
འཚལ་ནས། ། དམ་པའི་ཆོས་ལ་སློབ་པའི་ཚུལ། ། བླ་མའི་གསུང་་་་
བཞིན་བཤད་ཀྱི་ཉོན། །རང་ཅག་ཐོག་མ་མེད་པ་ནས། །ད་ལྟའི་བར་
དུ་འཁོར་བ་འདིར། ། སྐྱེ་བ་སྣ་ཚོགས་བླངས་པའི་གྲངས། ། སངས་
རྒྱས་ཀྱིས་ཀྱང་མ་གཟིགས་སོ། ། གྲངས་མེད་སྐྱེ་བ་དེ་སྙེད་དུ། ། ཕལ་
ཆེར་ངན་ སོང་གསུམ་ལ་སོགས། ། མི་ཁོམ་གནས་སུ་འཁྱམས་པ་་་་
ལས། །ཆོས་ལྡན་ལུས་རྟེན་ཐོབ་མ་གྱུར། །ད་རེས་དལ་བརྒྱད་འབྱོར་
བཅུ་ཚང་། །དགེ་བའི་བཤེས་དང་བསྟན་ལ་མཇལ། །གནས་སྐབས་
མཐར་ཐུག་གང་འདོད་དོན། ། བདེ་བླག་སྒྲུབ་ནས་རྟེན་བཟང་
ཐོབ། །འདི་འདྲ་ཕྱིས་ནས་རྙེད་དཀའ་བས། །ལན་གཅིག་ཙམ་ཞིག་
ཐོབ་དུས་འདིར། ། དོན་མེད་ཆུད་ཟོས་མི་བྱེད་པར། ། གཏན་གྱི་་
འདུན་མ་སྒྲུབ་པ་གཅེས། །མཐོ་རིས་ཐར་བའི་བདེ་བ་དང་། །བཟོད་
དཀའ་ངན་སོང་སྡུག་བསྔལ་གཉིས། ། ད་ལྟ་འདམ་དབང་ཡོད་དུས་
འདིར། །འདམ་ག་མ་ནོར་བྱེད་པ་གཅེས། ། སྐྱེས་ནས་དེ་རིང་ཡན་



76
བསླབ་བྱ་ཉེར་མཁོ་ཕྱོགས་བསྒྲིགས།
ཆད་དུ། །ཚུལ་འདིར་རྟོག་དཔྱོད་མ་ཞུགས་པས། །འདི་སྣང་བྱ་བ་ལ་
གཡེངས་ནས། །གཏན་མདུན་བོར་བ་ཤེས་པ་གཅེས། །དགུན་ཉི་ལྟ་
བུའི་ཚེ་ཐུང་འདིའི། ། ཕྱེད་ཙམ་ཡེངས་མ་ལམ་དུ་ཟད། ། ད་ནི་ཚེ་
ལྷག་དམ་ཆོས་ལ། །འབད་པས་དོན་ཡོད་བྱེད་པ་གཅེས། །དེ་ཡང་
ཆོས་ཀྱི་གཞི་མ་ནི། ། ཚུལ་ཁྲིམས་ཁོ་ན་ཡིན་པས་ན། ། ལྟུང་བའི་སྒོ་
བཞི་དྲན་ཤེས་ཀྱིས། །བསྡམས་ཏེ་ཉེས་པས་མ་གོས་གཅེས། །དེ་ནས་
ཐོས་བསམ་སྒོམ་གསུམ་ གྱིས། ། བསྟན་ལ་རིམ་ གྱིས་སློབ་དགོས་་་་་་
པས། །ཐོག་མར་རྒྱ་ཆེན་གཞུང་ལུགས་ལ། །ཚིག་ཙམ་མིན་པའི་ཐོས་
པ་གཅེས། །འོན་ཀྱང་ཚེ་ནི་ཡུན་ཐུང་ཞིང་། ། གློ་བུར་བར་ཆད་མང་
བས་ན། ། རྣམ་གྲངས་མང་བོ་མི་ཚོལ་བར། ། དོན་གྱི་སྙིང་བོ་བསྡུ་བ་
གཅེས། །དེ་ཕྱིར་མཚན་ལྡན་བཤེས་གཉེན་དྲུང་། ། མདོ་སྔགས་ལམ་
གྱི་རིམ་པ་ཡི། །གནད་ལ་སྒྲོ་འདོགས་ལེགས་བཅད་ནས། །གང་ཤེས་
རྒྱུད་ལ་སྦྱོར་བ་གཅེས། ། ཚེ་འདིར་ཞེན་པ་མ་ལོག་བར། །མི་ཚེ་ཆོས་
ལ་བསྐྱལ་ན་ཡང་། །ཕྱི་མའི་དོན་དུ་འགྱུར་དཀའ་བས། །ཆོས་བརྒྱད་
དབང་དུ་མ་སོང་གཅེས། །དེ་ལ་ཐོག་མའི་བློ་སྦྱོང་སོགས། །ཡང་ཡང་
བལྟ་ཞིང་སེམས་བྱས་ནས། །རང་གི་རྒྱུད་ལ་རང་ཉིད་ཀྱིས། །རྟག་ཏུ་
ཞུས་དག་བྱེད་པ་གཅེས། །ཕྱི་མའི་མངོན་མཐོ་ཙམ་གྱི་ཆེད། །འབད་
ཀྱང་འཁོར་བའི་སྒྲུབ་ཐབས་ཡིན། །ཐར་བའི་རྒྱུ་རུ་འགྲོ་བ་ལ། །ངེས་
འབྱུང་བསམ་པས་ཟིན་པ་གཅེས། ། བྱང་ཆུབ་སེམས་ཀྱིས་མ་ ཟིན་
ན། ། ཐེག་པ་ཆེན་པོར་མི་འགྱུར་བས། ། ཉམས་ལེན་གང་བྱེད་བྱང་



བསླབ་བྱ་ཉེར་མཁོ་ཕྱོགས་བསྒྲིགས།
77
ཆུབ་ཀྱི། ། སེམས་ཀྱིས་ཀུན་ནས་བསླངས་ པ་གཅེས། ། སྟོང་ཉིད་་་་
རྟོགས་པའི་ཤེས་རབ་ལས། ། འཁོར་རྩ་གཅོད་བྱེད་གཞན་མེད་
པས། །ཟབ་མོ་དབུ་མའི་ལྟ་བ་ལ། ། ཅི་ནུས་བག་ཆགས་འ
་ཆགས་འཇོག་པ་
གཅེས། ། སྔགས་ཀྱི་འཇུག་སྒོ་དབང་ཡིན་ཀྱང༌། ། དེང་སང་ཆོས་་་་
འཚོང་མཁན་རྣམས་ཀྱིས། ། ཟོང་དུ་འགྲེམ་པའི་ལྟར་སྣང་དབང་། །
སྙིང་བོ་མེད་པས་མ་ཚིམས་གཅེས། ། དྲི་མ་རྣམ་བཞི་འཁྲུད་བྱེད་་་
ཅིང་། ། སྐུ་བཞི་འགྲུབ་པའི་ནུས་པ་མཆོག། འཇོག་ངེས་རྣམ་པར་
དག་པའི་དབང་། ། མཚན་ལྡན་བཤེས་ལས་ཉན་པ་གཅེས། ། དམ་
ཚིག་ སྡོམ་ པ་མི་བསྲུང་བར། ། རིམ་གཉིས་བསྒོམས་ཀྱང་དོན་མེད་
པས། །དམ་སྡོམ་སྤྱི་དང་ཁྱད་པར་དུ། །རྩ་ལྟུང་སྲོག་བཞིན་བསྲུང་བ་
གཅེས། །ལྷ་ཡི་བྱིན་རླབས་དངོས་གྲུབ་ནི། །ཡིད་ཆེས་དད་པར་རག་
ལས་པས། །བླ་མ་ལྷ་དང་གདམས་ངག་ལ། །ལོག་ལྟ་ཐེ་ཚོམ་སྤོང་བ་
གཅེས། །དཀྱིལ་འཁོར་མཐོང་བ་ཙམ་གྱིས་ཀྱང་། །བསྐལ་མང་སྡིག་
པ་འདག་གསུངས་ན། །རིམ་གཉིས་བསྒོམས་ན་ལྟ་ཅི་སྨོས། །དེ་ཕྱིར་
བརྩོན་པས་འབད་པ་གཅེས། ། ཇི་སྐད་གདམས་པའི་ཚུལ་འདི་་
བཞིན། །མདོ་སྔགས་ལམ་གྱི་ཉམས་ལེན་ལ། །མི་ཚེ་ཧྲིལ་གྱིས་འབད་
ནུས་ན། །དེ་ལས་སྐལ་བ་བཟང་བ་སུ། །གལ་ཏེ་དེ་ཙམ་མ་ནུས་ན། །
ཚུལ་ཁྲིམས་དག་པས་གཞི་བཟུང་ནས། ། ཡིག་དྲུག་ཁོ་ནར་འབད་
པས་ཀྱང་། །འཆི་ཀར་འགྱོད་མེད་འོང་བར་ངེས། ། རང་ལ་ཉམས་
ལེན་མི་ལྡན་པར། །གཞན་ལ་འདི་ལྟར་འདོམས་པ་ནི། །རིག་པ་མིན་



78
བསླབ་བྱ་ཉེར་མཁོ་ཕྱོགས་བསྒྲིགས།
ཡང་དོན་གཉེར་བས། ། ནན་ཏན་བསྐུལ་ངོར་མདོ་ཙམ་སྨྲས། ། འདི་
ཡི་དགེ་བས་འགྲོ་བ་ཀུན། ། བླང་དོར་བལྟ་བའི་མིག་ཐོབ་སྟེ། །ཡང་
དག་ལམ་ དུ་ཉེར་ཞུགས་ནས། ། རྫོགས་སངས་རྒྱས་ཀྱི་སར་བགྲོད་
ཤོག། བསླབ་བྱ་གཅེས་པ་བཅོ་བརྒྱད་འདི། ། ཨོའུ་ཧན་དགེ་སློང་
ཡོན་ཏན་གྱིས། །ཡང་ཡང་བསྐུལ་ངོར་ཀུ་སཱ་ལི། །དྷརྨ་བཛྲ་ཞེས་བྱས་
བྲིས། །



བསླབ་བྱ་ཉེར་མཁོ་ཕྱོགས་བསྒྲིགས།
79
༄༅། །ཆོས་རྗེ་སྐལ་བཟང་བསམ་འགྲུབ་ལ་གནང་བའི་
བསླབ་བྱ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
ཆོས་རྗེ་སྐལ་བཟང་བསམ་འགྲུབ་ནས་རང་གི་རྒྱུད་ཚོད་དང་
འཚམ་པའི་བསླབ་བྱ་ལག་ཏུ་བླང་བདེ་བ་ཞིག་བསྐུར་གསུང་འདུག་པ་
བཞིན་མདོ་ཙམ་བརྗོད་ན། ཡོན་ཏན་ཐམས་ཅད་ཀྱི་གཞི་མ་ཚུལ་
ཁྲིམས་ཁོ་ན་ཡིན་པར་རྒྱལ་བས་ཡང་དང་ཡང་དུ་གསུངས་པས། །
རང་གིས་ཁས་བླངས་པའི་སོ་ཐར་བྱང་སེམས་གསང་སྔགས་ཀྱི་བཅས་
མཚམས་རྣམས་ངེས་པར་བྱས་ཏེ་སྲོག་བསྡོས་སུ་བསྲུང་བ་དང་། རྒྱུ་ལ་
ཉེས་པས་གོས་ནའང་ཕྲལ་ཕྲལ་དུ་བཤགས་སྡོམ་གྱིས་དག་པར་བྱེད་པ་
གལ་ཆེ་ཞིང༌། དེ་ལྟ་བུ་ཞིག་བྱུང་ན་ཅི་བྱས་ཐམས་ཅད་ཆོས་སུ་འགྲོ་
བས་ཟུར་དུ་ཆོས་གཞན་བྱེད་རྒྱུ་མ་བྱུང་ན་ཡང་དེ་ཁོ་ནས་ཆོག་པ་
འདུག རང་རེ་ཆོས་བྱེད་འདོད་ཡོད་ཀྱང་ད་ལྟའི་བར་དུ་ཐུན་་
གཅིག་ཀྱང་ཉམས་ལེན་བྱེད་རྒྱུ་མི་ཡོང་བར། གདམས་ངག་ཐམས་
ཅད་དཔེ་ལ་ལུས། རང་རྒྱུད་ལ་སྐྱེད་ཅུང་ཟད་ཀྱང་མ་ཐོན། ཆོས་
བྱེད་རྒྱུ་བྱུང་ན་སྙམ་པའི་བསམ་པ་ཙམ་དང་། བྱེད་རྒྱུ་ཡིན་ཟེར་



80
བསླབ་བྱ་ཉེར་མཁོ་ཕྱོགས་བསྒྲིགས།
བའི་ཚིག་ཙམ་གྱིས་འཆི་བ་ལ་གཏུགས་འགྲོ་བ་འདི་ཕྱི་རོལ་གྱི་བར་
ཆད་ནད་གདོན་དགྲ་ བགེགས་ སོགས་ ཀྱི་ དབང་ གིས་ མ་ ཡིན་ པར།
ནང་གི་རང་སེམས་ཚེ་འདིའི་རྙེད་བཀུར་འདུ་འཛི་སོགས་ལ་ཆགས་
ཞེན་གྱི་དབང་གིས་འཇིག་རྟེན་གྱི་བྱ་བཞག་ སྣ་ཚོགས་གཅིག་རྗེས་
གཅིག་མཐུད་ལ་གཡེངས་ནས་ཆོས་བྱེད་པའི་གོ་སྐབས་མ་བྱུང་བ་ཡིན་
པས། དེའི་གཉེན་པོར་དལ་འབྱོར་རྙེད་དཀའ་དོན་ཆེ་དང་འཆི་བ་
མི་རྟག་པ་ཡང་དང་ཡང་དུ་བསམ་ནས་རྒྱུད་ནང་ནས་བསྐུལ་བ་ཤིན་
ཏུ་གལ་ཆེ། ནོར་རྫས་ལོངས་སྤྱོད་སོགས་འབད་མེད་དུ་བྱུང་ན་
ཡང་། ལོ་ཟླ་བ་ལྟ་ཞོག་སང་ད་ཙམ། འདིར་སྡོད་ཀྱི་གདེངས་ཚད་
མ་རྙེད་པས། བདག་འཆི་ཁར་ཕྱོགས་པའི་ཉམ་ཆུང་ལ། ། ནོར་
འཁོར་འདབ་རྒྱས་ཀྱང་ཅི་ཞིག་བྱེད། །ཅེས་གསུངས་པ་བཞིན་བསམ་
ནས་ཞེན་ཆགས་ཀྱི་འཆིང་བ་གློད་ཅི་ཐུབ་བྱ། སྒོ་གསུམ་གྱི་བྱ་སྤྱོད་
ཐམས་ཅད་གང་འདོད་དུ་མི་གཏོང་བར་དྲན་ཤེས་ཀྱིས་ཟིན་པར་བྱས་
ཏེ་རང་གཞན་ལ་ཕྲལ་ཕུགས་སུ་གནོད་པའི་རྒྱུར་འགྲོ་བ་རྣམས་རྒྱུན་
མཐུད་དུ་མི་གཞུག་པར་དེ་མ་ཐག་ཏུ་སྤོང་བ་དང༌། ཕན་པའི་རྒྱུར་
འགྲོ་བ་རྣམས་བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་ཟིན་པར་བྱས་
ཏེ་རྒྱ་ཆེན་པོར་འགྲོ་བའི་ཐབས་མཁས་དང་ལྡན་པ་བྱ། དགྲ་འདྲེ་
ན་ཚ་སོགས་བྱུང་ཡང་ལམ་འཁྱེར་གྱིས་ཟིན་པར་བྱས་ན་ལམ་སྒྲུབ་
པའི་བར་ཆད་དུ་མི་འགྲོ་བར་མ་ཟད། དགེ་སྦྱོར་གྱི་བོགས་འབྱིན་
དུ་འགྲོ་བས་རྐྱེན་ངན་བར་ཆད་རུ་འཛིངས་པའི་དུས་ངན་འདི་ལྟ་



བསླབ་བྱ་ཉེར་མཁོ་ཕྱོགས་བསྒྲིགས།
81
བུར་རྐྱེན་ངན་ལམ་དུ་འཁྱེར་ཤེས་པ་མེད་དུ་མི་རུང་བའི་གདམས་པ་
ཟབ་མོ་ཡིན་པར་སྣང་། དུས་ཀྱི་སྙིགས་མ་དང་བསྟན་པའི་མཐའ་
ལ་སླེབས་པའི་ སྐབས་འདིར་སེམས་ ཅན་རེ་རེ་ཙམ་ལ་ཆོས་ཚིགས་
བཅད་རེ་བསྟན་པའང་ཕན་ཡོན་བསམ་གྱིས་མི་ཁྱབ་ཅིང་། ཁྱད་
པར་དུ་ཡུལ་དབུས་ལས་མཐའ་འཁོབ་ཀྱི་སེམས་ཅན་ལ་ཆོས་ཀྱིས་ཕན་
བཏགས་པའི་བསོད་ནམས་ཀྱི་ཕུང་བོ་ཚད་ལས་འདས་པས་ན།
སྐྱའི་རིགས་རྣམས་མི་དགེ་བཅུ་སྤོང་སྣ་རེ་ཡན་ཆད་ཀྱི་ཁྲིམས་ལ་་་
འགོད་པ་དང་། དུས་བཟང་རྣམས་སུ་བསྙེན་གནས་སྙུང་གནས་
སོགས་དང་། རྒྱུན་པར་སྐྱབས་འགྲོ་ཕྱག་མཆོད་ཡིག་དྲུག་སོགས་
གཟུངས་སྔགས་ཟབ་མོ་བཟླ་བ་སོགས་ལ་སྦྱོར་བ་དང་། རབ་བྱུང་
བ་རྣམས་བསྟན་པའི་གཞི་མ་ཚུལ་ཁྲིམས་བསྲུང་བ་གཙོ་བོར་བྱས་ཏེ་
རང་རང་གི་བློ་ནུས་དང་བསྟུན་པའི་ལམ་རིམ་བསྐྱེད་རྫོགས་སོགས་ཀྱི་
ཉམས་ལེན་ལ་གཞོལ་བ་དང་། དད་པ་དང་བག་ཡོད་སོགས་ཚུལ་
མཐུན་གྱི་གནས་ལ་འགོད་གང་ཐུབ་བྱ། དེ་ཡང་ཚིག་རྩུབ་དང་དྲག་
འཇུན་སོགས་ཀྱིས་ཡིད་ཕམ་པ་དང་། ཞེ་སུན་པའི་རིགས་མི་བྱེད་
པར་སྦྱོར་བ་འཇམ་པོའི་སྒོ་ནས་དོན་དུ་གང་འགྱུར་བྱེད་པ་གལ་ཆེ།
རང་གི་ཉམས་ལེན་གྱི་གཙོ་བོ་ཆོས་ཆུང་རྣམ་གྲངས་མང་བོ་བསགས་
པ་ལས་རྒྱུད་སྡེ་ཚད་ལྡན་ལས་བཤད་པའི་ཡི་དམ་གྱི་ལྷ་ཁྱད་པར་ཅན་
གང་ མོས་ ཞིག་ གི་རྣལ་ འབྱོར་ལ་གཙོ་བོར་དྲིལ་ན་བོགས་ཆེ་ཞིང་།
དེ་ཡང་གསང་བདེ་འཇིགས་གསུམ་ཡ་མ་བྲལ་བར་ཉམས་སུ་ལེན་ཐུབ་



82
བསླབ་བྱ་ཉེར་མཁོ་ཕྱོགས་བསྒྲིགས།
ན་གནད་ཤིན་ཏུ་ཆེ་མོད། གལ་སྲིད་གསུམ་ག་མ་ཐུབ་ན་དུས་ཀྱི་
མཐར་བྱིན་རླབས་དང་དངོས་གྲུབ་ཤིན་ཏུ་མྱུར་བར་བསྔགས་ ་
ས་པའི་
དཔལ་འཁོར་ལོ་སྡོམ་པ་ཡབ་ཡུམ་གྱི་ལམ་ལ་སྒྲུབ་པ་སྙིང་བོར་བྱེད་རྒྱུ་
ཞིག་བྱུང་ན་སྐལ་བ་ ཤིན་ ཏུ་བཟང་ བས་དེ་བཞིན་མཛོད། ངེས་
འབྱུང་གི་བསམ་པས་མ་ཟིན་ན་ཐར་བའི་རྒྱུར་མི་འགྲོ་ཞིང༌། བྱང་
ཆུབ་ཀྱི་སེམས་ཀྱིས་མ་ཟིན་ན་ཐེག་ཆེན་གྱི་ཆོས་སུ་འགྲོ་བ་མི་སྲིད་པས།
སྔགས་ཀྱི་ཉམས་ལེན་གང་བྱེད་ཀྱང་ངེས་འབྱུང་དང་བྱང་ཆུབ་ཀྱི་
སེམས་ཀྱིས་རྩིས་ཟིན་པ་ཅིས་ཀྱང་དགོས་པ་ཡིན་པར་སྣང་། ད་ཆ་
ངེད་རང་གཟུགས་གཞི་ཅུང་ཟད་བྲོ་འཚལ་བ་དང་ཐུག་པས། ཞིབ་
རྒྱུས་འབྲི་མ་ཐུབ་པས་དོན་གྱི་སྙིང་བོ་ཙམ་ཁ་ནས་གང་ཐོན་འདི་་
བཞིན་བཀོད་པར་ཞིབ་ཆ་རྣམས་ཐད་ཀ་ཐད་ཀའི་སྐྱེས་བུ་དམ་པའི་
གསུང་རབ་རྣམས་སུ་གཟིགས་ནས་ལག་ལེན་ལ་ཐེབ་པ་མཛོད། །



བསླབ་བྱ་ཉེར་མཁོ་ཕྱོགས་བསྒྲིགས།
83
༄༅། །བསླབ་བྱ་སྙིང་གཏམ་བླང་དོར་
རབ་གསལ་ཞེས་བྱ་བ་བཞུགས་སོ། །
ཐུའུ་བཀྭན་ཆོས་ཀྱི་ཉི་མས་མཛད།
སྐུ་བཞིའི་མངའ་བདག་མཚུངས་མེད་ཆོས་ཀྱི་རྗེ། །དཔལ་ལྡན་
བླ་མའི་ཞབས་ལ་གུས་བཏུད་ནས། ། དད་ལྡན་སློབ་མས་ཡང་ཡང་
བསྐུལ་བའི་ངོར། ། སྙིང་གཏམ་བསླབ་བྱ་མདོ་ཙམ་འགོད་དོ་ཉོན། །
འདིར་རྒྱལ་བའི་བསྟན་པ་རིན་པོ་ཆེ་ལ་ཇི་ལྟར་འཇུག་པའི་ཚུལ་ནི།
མཛོད་ལས། ཚུལ་གནས་ཐོས་དང་བསམ་ལྡན་པས། ། སྒོམ་པ་ལ་
ནི་རབ་ཏུ་སྦྱོར། །ཞེས་ཐོས་བསམ་སྒོམ་གསུམ་གྱི་སྒོ་ནས་རིམ་ཅན་དུ་
འཇུག་པར་གསུངས་ཤིང༌། དེ་ལས་ཀྱང་དང་བོར་ཐོས་པ་ཉིད་གལ་
ཆེ་ལ། གཞུང་ལུགས་ཆེན་པོ་མཐའ་དག་ཐོས་བསམ་གྱིས་གཏན་ལ་
འབེབས་པ་ལ་ཡང་རིགས་པའི་ལམ་རྣམ་པར་དག་པ་གཅིག་ཤེས་
དགོས་པས་ཐོག་མར། རིག་པའི་སྒོ་འབྱེད་བསྡུས་གྲྭ་དང་བློ་རྟགས་
སོགས་ལ་ལེགས་པར་སྦྱངས་དགོས་སོ། ། དེ་ནས་དབུ་ཕར་འདུལ་
མཛོད་རྣམ་འགྲེལ་སོགས་གཞུང་ཆེན་པོ་རྣམས་ལ་ཐོས་བསམ་གྱིས་སྒྲོ་
འདོགས་གཅོད་དགོས་ཤིང༌། དེ་ཡང་སྐབས་སུ་གང་བབས་ཀྱི་ཐལ་



84
བསླབ་བྱ་ཉེར་མཁོ་ཕྱོགས་བསྒྲིགས།
ཕྲེང་རྣམས་བློ་ལ་འཛིན་ཅིང་། རང་རང་གི་སྤྱི་དོན་ཊིཀྐ་སོགས་ལ་
བལྟ་རྟོག་ཞིབ་ཏུ་བྱས་ཏེ། གོ་བ་དཔྱིས་ཕྱིན་པ་རྙེད་པའི་ཐབས་ལ་
འབད་དགོས་ཀྱི། ཁོ་འདི་ཟེར་ན་ང་འདི་ཟེར་གྱི་གཤགས་འགྱེད་པ་
ཙམ་དང་། ཚིག་འཁྲིས་གཞན་མགོ་བསྐོར་བའི་ཐབས་ཙམ་ ལྷུར་
བླངས་ཏེ། མཁས་པའི་གྲགས་པ་ཐོབ་ཀྱང་། སྙིང་བོ་ཅི་ཡང་མེད་
པས། ཆོས་རྣམ་དག་གི་གོལ་ས་ཆེན་པོ་ཡིན་ནོ། །དེ་ཡང་ཆོས་གྲྭར་
བརྩོན་པས་མ་ཆགས་ཕར་ཕྱིན་ནས་རྩོད་གྲྭ་རྡོ་རུས་ཐུག་པ་ཞིག་བྱེད་
དགོས་ཤིང་། དེ་དག་གི་སྐབས་སུ་ཁ་ཞིམ། ལུས་སྦྱོར། ལོང་
གཏམ། གཉིད་དང་འདུ་འཛི་ཧ་ཅང་ཆེ་བ། རྒྱལ་སྲིད་ཀྱི་བྱ་བ་ལ་
ཞེ་གཏོགས་བྱེད་པ་སོགས་ཆོས་ཀྱི་བར་ཆད་ཡིན་པས་སྤོང་ཅི་ཐུབ་
བྱེད་ཅིང་། ཁྱད་པར་དུ་གྲྭ་ས་གྲྭ་ཚང་ཁང་ཚན་མི་ཚན་སོགས་ཀྱི་
ཕྱོགས་རིས་འཐེན་ཁྱེར་སོགས་ལ་ཞེ་གཏོགས་བྱས་ཚེ། འདི་ཕྱི་་་
གཉིས་ཀ་བརླག་པའི་རྒྱུ་ཡིན་པས་ཤིན་ཏུ་འཛེམ་པ་གལ་ཆེ། དེང་
དུས་ཆོས་བྱེད་མཁན་ལ་བར་ཆད་ཤིན་ཏུ་ཆེ་ཞིང་། ཁྱད་པར་རྒྱལ་
པོའི་གནོད་པ་ཤིན་ཏུ་མང་བས། རང་གི་ཆོས་མགོ་ཐོན་ཆེད་དུ།
དཀོན་མཆོག་ལ་ཞེ་ཐག་པ་ནས་བློ་ཕུགས་གཏད་དེ། སྐྱབས་འགྲོ་
སེམས་བསྐྱེད། བླ་མའི་རྣལ་འབྱོར། དམིགས་བརྩེ་མ། སྒྲོལ་
ཤེར་དང༌། རྟ་མགྲིན་སོགས་ཡི་དམ་གྱི་བཟླས་བསྒོམ། བསྟེན་
པའི་ཆོས་སྐྱོང་ལ་འཕྲིན་བཅོལ་ སོགས་ལ་འབད་པ་ཤིན་ཏུ་གལ་ཆེ།
གསུང་རབ་ཀྱི་དོན་ལ་རང་གིས་ཡང་ཡང་དཔྱོད་ཅིང༌། གོ་བ་ཅན་



བསླབ་བྱ་ཉེར་མཁོ་ཕྱོགས་བསྒྲིགས།
85
གཞན་ལ་དྲིས་ གཏུགས་བྱས་ཏེ། དོན་ཡིད་ལ
དོན་ཡིད་ལ་ངེས་པ་རྣམས་མི་
བརྗེད་པའི་ཕྱིར་དུ་ཡང་དང་ཡང་དུ་ཡིད་ཀྱིས་བཤད་སྦྱངས་བྱེད་ཅིང་
འདྲིས་པར་བྱེད། རྩི་བཞག་སོགས་ཀྱི་ཚིག་ངག་ཏུ་འདོན་པའི་ཚེ།
སེམས་ཅན་ཐམས་ཅད་རང་གི་མདུན་དུ་འཁོད་པར་བསམ་ཏེ། དེ་
དག་ལ་ཆོས་ཀྱི་སྦྱིན་པ་སྦྱིན་པར་བསམ་སྟེ་འདོན། རྩོད་པ་བྱེད་
པའི་སྐབས་རང་གཞན་གྱི་རྒྱུད་ཀྱི་ལོག་རྟོག་སེལ་བ་དང་། ཆོས་
འདིའི་དོན་གོ་རྒྱུ་ཞིག་བྱུང་ན་སྙམ་
མ་པའི་སྒོ་ནས་བྱེད་པ་མ་གཏོགས།
ཀུན་སློང་ངན་པ་དང་། ཕ་རོལ་པོ་དམའ་འབེབས་པའི་ཚིག་རྩུབ་
སྨྲ་བ་སོགས་ཤེས་རབ་འཆལ་བའི་རྒྱུ་ཡིན་པས་སྤང་བར་བྱ། དེ་
ལྟར་ ཐོས་ བསམ་ ཚད་ ལྡན་ བྱས་ རྗེས་ ཧ་ ཅང་ ཚིག་ ལ་ ཞེན་ ནས།
སངས་རྒྱས་ལ་ཡང་དག་པ་མི་སྟེར་བའི་མཚན་ཉིད་པ་སྐམ་པོ་ཞིག་
བྱས་ན་རང་གཞན་གང་ལ་ཡང་ཕན་མི་ཐོགས་པས། བླ་མ་མཚན་
ཉིད་དང་ལྡན་པའི་ཞབས་ལ་གཏུགས་ཏེ། དབང་ལུང་རྗེས་གནང་
ལམ་རིམ་བློ་སྦྱོང་བསྐྱེད་རྫོགས་སོགས་ཀྱི་ཁྲིད་ལག་ལེན་སོགས་ལེགས་
པར་མཉན་ཏེ། ཉམས་ལེན་བྱེད་ཚུལ་ལ་སྒྲོ་འདོགས་གཅོད་པ་ཞིག་
གལ་ཆེ། དེ་ཡང་ཁྲིད་གནང་མཁན་དང་ཉན་མཁན་གཉིས་ཀས།
སེམས་འདུལ་བའི་རིམ་པ་གཙོ་བོར་བྱས་ནས་རྒྱུད་དང་ཆོས་འདྲེས་པ་
ཞིག་བྱེད་དགོས་ཀྱི། ནད་པའི་རིམ་འགྲོར་མདོ་ཀློག་པ་ལྟ་བུའི་གང་
མགྱོགས་མགྱོགས་ཀྱིས་ཁྲིད་རྒྱུན་ཐོབ་བོ་ཞེས་པའི་གཡམ་རྒྱུག་དུ་མ་
སོང་བ་གལ་ཆེ། གྲོགས་ངན་པ་དང་འགྲོགས་ན་རང་རྒྱུད་ལ་ཡོན་



86
བསླབ་བྱ་ཉེར་མཁོ་ཕྱོགས་བསྒྲིགས།
ཏན་སྔར་མེད་གསར་དུ་མི་སྐྱེ་བར་མ་ཟད། སྔར་ཡོད་རྣམས་ཀྱང་
ཉམས་འགྲོ་ཞིང༌། དེའི་སྐྱོན་གྱིས་རང་ལ་གོས་པ་ཞིག་འོང་བས།
ཆོས་ལ་བློ་ཁ་ཡེ་མི་ཕྱོགས་པ་དང་། ང་རྒྱལ་དང་ཕྱོགས་ཞེན་ཧ་ཅང་
ཆེ་བ་དང་། རང་གི་བླ་མ་དང་དམ་ཚིག་གི་སེལ་ཞུགས་པ་དང༌།
ཚེ་འདིའི་ལྟོ་རྒྱབ་ཙམ་ཁོ་ན་དོན་དུ་གཉེར་བའི་རིགས་དང་འགྲོགས་
འདྲིས་གཏན་ནས་མི་བྱེད། ཆོས་མཐུན་གྱི་གྲོགས་བསམ་པ་བཟང་
བ་དང་འགྲོགས། གང་ཟག་གཞན་གྱི་རྒྱུད་ཚོད་རྟོགས་དཀའ་བས།
དྲག་ཞན་སུ་ལའང་མ་གུས་པ་དང་། ཕྲག་དོག་བརྙས་ཆོས་སོགས་
གཏན་ནས་མི་བྱེད་པར། དག་སྣང་སྦྱང་ཞིང་དམན་ཆ་འཛིན་ཅི་
ཐུབ་བྱེད། དེ་དག་གི་ཚེ་ཡང་བླ་མ་དང་རྡོ་རྗེའི་སྤུན་གྲོགས་སོགས་
ལ་དམ་ཚིག་གི་སེལ་ཡེ་མ་ཞུགས་པ་དང་། གདམས་ངག་ལ་ལོག་ལྟ་
དང་། ཐེ་ཚོམ་མེད་པ་གལ་ཆེ། རིམ་པ་དེ་དག་ཚགས་སུ་ཚུད་པ་
ན། ཚེ་འདིའི་འཁྲི་བ་བཙན་ཆོད་དུ་སྤངས་ཏེ། ལྟ་སྤྱོད་མཚུངས་
པའི་གྲོགས་དམ་ཚིག་གཙང་བ་དང་ལྷན་ཅིག་ཏུ་ཕྱི་ནང་གི་གཡེངས་
པ་སྤངས་ཏེ་མཚམས་དམ་པར་བཅད། ཐོག་མར་བླ་མའི་རྣལ་་་
འབྱོར་གྱིས་གཞུང་བསྲིངས་ཏེ་ཕྱག་དང་ ཡིག་བརྒྱ་མཎྜལ་སོགས་་་་
བསག་སྦྱངས་ལ་འབད་པའི་སྒོ་ནས་སྔར་གྱི་ཁྲིད་རྣམས་མ་བརྗེད་པ་
བྱེད། ལམ་གྱི་རིམ་པའི་དམིགས་སྐོར་སྔ་མ་རྣམས་ལ་མྱོང་བ་མ་
ཐོན་བར་དུ་རྒྱས་པ་དང་ཕྱི་མ་རྣམས་མདོར་བསྡུས་རེའི་སྒོ་ནས་ཉིན་
རེ་བཞིན་ལམ་ཡོངས་རྫོགས་ལ་ཤར་སྒོམ་བྱེད། མྱོང་བ་ཐོན་རིམ་



བསླབ་བྱ་ཉེར་མཁོ་ཕྱོགས་བསྒྲིགས།
87
གྱིས་སྔ་མ་བསྡུས་པ་དང་ཕྱི་མ་རྒྱས་པ་སོགས་བྱེད། ཐུན་མཚམས་
རྣམས་སུ་དངོས་གཞིའི་དམིགས་སྐོར་གྱི་དཔེ་ཆ་བལྟ་བ་མ་གཏོགས་སྒྲ་
རྩིས་སྨན་གསུམ་ལུགས་ཀྱི་བསྟན་ཆོས་སོགས་ལ་མི་བལྟ། ཐུན་གྱི་
མགོ་མཇུག་ཏུ་བྱང་ཆུབ་ཀྱི་སེམས་དང་ལྟ་བས་ཟིན་པ་དང་བསྔོ་སྨོན་
གྱིས་རྒྱས་འདེབས་པ་ལ་ནན་ཏན་བྱ། ཁྲུས་དང་ཁ་ཟས་དང་གཉིད་
དང་རྨི་ལམ་གྱི་རྣལ་འབྱོར་སོགས་ཀྱང་རང་རང་གི་སྐབས་ལྟར་བྱ།
སྤྱིར་རྒྱུད་སྡེ་ཚད་ལྡན་ནས་བཤད་པའི་དཀྱིལ་འཁོར་གྱི་འཁོར་ལོ་ལ་
ཁྱད་པར་མེད་ཀྱང་། རང་རེའི་བཀའ་བརྒྱུད་འདི་ལ་གསང་བདེ་
འཇིགས་གསུམ་ཡ་མ་བྲལ་བར་ཉམས་སུ་ལེན་པ་འདི་གནད་ཤིན་ཏུ་
ཆེ་བར་ཡོད། སྒྲུབ་པའི་སྐབས་སུ་རང་ཕྱོགས་ལྟ་ཞོག་གཞན་ཕྱོགས་
ཀྱི་བླ་མ་དང་ཆོས་སོགས་ལའང་སྐྱོན་འདོགས་དང་སྨོད་ཚིག་བརྗོད་པ་
དང་ལོག་རྟོག་སོགས་ཡེ་མི་བྱ་ཞིང་། གྲུབ་མཐའི་དགག་བཞག་་
སོགས་ཀྱི་སྤྲོས་པ་མི་བྱ། ཚེ་འདི་བའི་མི་དང་སྣང་བ་མི་བསྟུན་ཅིང་།
མཐོན་པོའི་ངོ་འཛིན་སོགས་དུག་བཞིན་དུ་སྤོངས། རང་ལ་སྐྱིད་
སྡུག་ལེགས་ཉེས་ཅི་བྱུང་ཡང་བླ་མ་དཀོན་མཆོག་མཁྱེན་སྙམ་པ་མ་
གཏོགས། རེ་དོགས་ཀྱི་རྣམ་རྟོག་མང་བོ་མི་བྱ། དགེ་སྦྱོར་འདི་
འདྲ་བྱེད་ རྒྱུ་ བྱུང་ བ་ སྐལ་ བ་ བཟང་
ང་ སྙམ་ དུ་ སྤྲོ་ཤུགས་ ཆེན་ པོ་བྱ།
སྐབས་སྐབས་སུ་དཀྱིལ་འཁོར་སྒྲུབ་མཆོད་དང༌། བདག་འཇུག་་
ལེན་པ་དང་། ཚེས་བཅུའི་མཆོད་པ་དང༌། ཚོགས་ཀྱི་འཁོར་ལོ་
སོགས་ལ་བརྩོན་པར་བྱ། དེ་ལྟར་ཚུལ་བཞིན་ཉམས་སུ་བླངས་ན་



88
བསླབ་བྱ་ཉེར་མཁོ་ཕྱོགས་བསྒྲིགས།
གནས་སྐབས་དང་མཐར་ཐུག་གི་འདོད་དོན་ཐམས་ཅད་བདེ་བླག་ཏུ་
འགྲུབ་པར་འགྱུར་རོ། །སྨྲས་པ། འདི་ན་རྣམ་དཔྱོད་འཕྲུལ་གྱི་ལྡེ་
མིག་གིས། །གསུང་རབ་བང་མཛོད་སྒོ་འཕར་ཡོངས་ཕྱེ་སྟེ། ། ཟབ་
དོན་ནོར་བུའི་དགའ་སྟོན་འདི་འགྱེད་ཀྱི། །ཆོས་ཀྱི་ཕོངས་པའི་ཚིག་
རྣམས་ མངོན་དགར་བྱོས། ། འོན་ཀྱང་དེང་དུས་ཕལ་རྣམས་ལྟ་ ཅི་
སྨོས། ། དམ་པར་རློམ་པ་རྣམས་ཀྱང་འདི་སྣང་གི། རྙེད་བཀུར་
འབའ་ཞིག་སེམས་པ་འདི་ལྟ་ན། ། ཆོས་མཐུན་གཏམ་ལ་མགུ་བ་སུ་
ཞིག་ཡོད། །དེ་ལྟ་ན་ཡང་དད་ལྡན་སློབ་མ་འགས། །ཟོལ་མེད་མོས་
པའི་ཡིད་ཀྱིས་བསྐུལ་བ་ལས། །བླང་དོར་གསལ་བྱེད་སྙིང་གི་གཏམ་
འདི་ཉིད། ། རྔ་ལ་ དབྱུག་ གུས་ བསྐུལ་ བཞིན་ དབང་ མེད་ སྨྲས། །
བསོད་ནམས་སྤྲིན་དཀར་ཕང་བར་ཀུན་མཁྱེན་གྱི། །གསང་གསུམ་
བཀོད་པའི་དབྱར་སྐྱེས་རྒོད་པ་ཡིས། ། ས་གསུམ་ལུས་ཅན་གཙུག་
ཕུད་ ཅན་ དག་ གི། བདེ་ སྐྱིད་ མངལ་ གྱི་ སྙིང་ བོ་ རྒྱས་ བྱེད་ ཤོག།
ཅེས་བསླབ་བྱ་སྙིང་གཏམ་བླང་དོར་རབ་གསལ་ཞེས་བྱ་བ་འདི་ནི་
རང་གི་སློབ་མ་ ཐོས་བསམ་ལ་
ལ་གཞོལ་བར་འདོད་པ་མང་བོས་ཞལ་
གདམས་བསླབ་བྱ་གོ་བདེ་བ་ཞིག་དགོས་ཞེས་ཡང་ཡང་བསྐུལ་བའི་
ངོར་བློ་བཟང་ཆོས་ཀྱི་ཉི་མས་སྙིང་གཏམ་གླེན་ཚིག་ཏུ་དཔལ་ལྡན་
འབྲས་སྤུངས་ཀྱི་ཆོས་སྡེར་སྦྱར་བའོ། །



བསླབ་བྱ་ཉེར་མཁོ་ཕྱོགས་བསྒྲིགས།
89
༄༅། །དམ་པའི་ཆོས་ལ་སྒྲུབ་པ་བྱེད་ཚུལ་
བདུད་རྩིའི་ཐིགས་པ་བཞུགས་སོ། །
ཐུའུ་བཀྭན་བློ་བཟང་ཆོས་ཀྱི་ཉི་མས་མཛད།
།
སངས་རྒྱས་ཀུན་གྱི་ཡེ་ཤེས་གཅིག་བསྡུས་ཏེ། ། ཐ་མལ་ཚུལ་
གྱིས་ སྐལ་བཟང་གདུལ་བྱ་ལ། ། མ་ནོར་ལམ་སྟོན་རྗེ་བཙུན་བླ་མ་་
ཡི། ། ཞབས་ཀྱི་པདྨར་སྤྱི་བོས་ཕྱག་བགྱིའོ། ། གསལ་རིག་སེམས་ཀྱི་
ཤེལ་དཀར་མེ་ལོང་དུ། །ཀུན་རྟོག་རི་མོ་ཅི་ཡང་འཆར་བ་ལས། །བློ་
ལྡན་ཆོས་ཀྱི་ཐེམ་སྐས་ལ་འཛེགས་ནས། །གཏན་བདེའི་ཁང་བཟང་
འཇུག་ཚུལ་འདི་ལྟར་མཐོང༌། །དེ་ཡང་རང་ཅག་སེམས་ཅན་ཐམས་
ཅད་འཁོར་བ་འདིར་སྐྱེ་བ་བླངས་པའི་ཐོག་མ་འདི་ཡིན་ཞེས་སངས་
རྒྱས་ཀྱིས་ཀྱང་མ་གཟིགས་པས་ན་སྐྱེ་བ་ལ་ཐོག་མ་མི་འདུག སྐྱེ་
བའི་ཐོག་མ་ངོས་འཛིན་རྒྱུ་མེད་པའི་དབང་གིས་འཁོར་བར་སྐྱེ་བ་
བླངས་ པའི་ གྲངས་ ཀྱང༌ འདི་ ཙམ་ མོ་ ཞེས་ ངོས་ འཛིན་ རྒྱུ་ མེད།
སངས་རྒྱས་ཀྱི་རྣམ་མཁྱེན་གྱིས་བརྩིས་ཀྱང་གྲངས་མི་ཟིན་པའི་སྐྱེ་བ་
དེ་སྙེད་ཅིག་བླངས་ཀྱང་སྲིད་རྩེ་ནས་མནར་མེད་ཀྱི་བར་གྱི་འཁོར་
བའི་གནས་ཁོ་ནར་འཁྱམས་པ་མ་གཏོགས། སྐད་ཅིག་ཙམ་ཡང་
འཁོར་བ་ལས་ཐར་མ་མྱོང་བ་འདུག སྐྱེ་བ་བླངས་པ་གང་གི་གནས་



90
བསླབ་བྱ་ཉེར་མཁོ་ཕྱོགས་བསྒྲིགས།
རང་
སྐབས་སུ་ཡང་སྡུག་བསྔལ་བརྒྱུད་དང་དྲུག་དང་གསུམ་སོགས་སྡུག་
བསྔལ་ཕྲ་རགས་ཅི་རིགས་དང་སྡུག་བསྔལ་གྱི་རྒྱུ་སྣ་ཚོགས་ལ་སྤྱད་པ་
ལས། བདེ་བ་དང་བདེ་བའི་རྒྱུ་ལ་ཅུང་ཟད་ཀྱང་མ་སྤྱད་འདུག
འཁོར་བ་ལ་ཐོག་མ་མེད་པ་དེ་འདྲ་ཡིན་ན། ད་འོ་ན་འཁོར་བ་ལ་ཐ་
མ་ཨེ་འདུག་སྙམ་ན། མཚན་ཉིད་པ་ཚོའི་ཁས་ལེན་འཛིན་ལུགས་
ཙམ་ལ། སེམས་ཅན་ཐམས་ཅད་འཚང་རྒྱ་ངེས་ཡིན་པས་འཁོར་བ་
ལ་ ཐ་མ་ཡོད་ཅེས་ཟེར་མོད། ད་རེས་རྩོད་པའི་སྐབས་མིན་པས་
འཁོར་བ་སྤྱི་ལ་ཐ་མ་ཡོད་མེད་བཏང་སྙོམས་སུ་བཞག་ནས།
རྒྱུད་ཀྱི་འཁོར་བ་ ལ་ ཐ་ མ་ ཨེ་འདུག་ བསམ་བློ་གཏོང་དགོས་པས།
དེ་ལ་རང་ཉིད་ལས་ཉོན་གྱི་དབང་གིས་འཁོར་བར་སྐྱེ་བ་ལེན་མི་་
དགོས་པ་ཞིག་བྱུང་ན་རང་རྒྱུད་ཀྱི་འཁོར་བ་ལ་ཐ་མ་བྱུང་བ་ཡིན་
འདུག དེ་ཡོང་བ་ལ་ངེས་འབྱུང་གི་བསམ་པ་རྒྱུད་ལ་སྐྱེས་ནས་ལམ་
བསླབ་པ་རིན་པོ་ཆེ་རྣམ་པ་གསུམ་ལ་བསླབ་དགོས། དེ་མ་གཏོགས་
པའི་འཁོར་བ་བཟློག་ཐབས་གཞན་སངས་རྒྱས་ཀྱིས་མ་གཟིགས་མ་
གསུངས་པས། མདོར་ན་སྤྱིར་འཁོར་བ་ལ་ཐ་མ་ཡོད་ཀྱང་རུང་མེད་
ཀྱང་རུང་། རང་ གི་ ངོ༌ སྐལ་ གྱི་ འཁོར་ བ་ མཐའ་ ཅན་ ཡིན་ མིན།
རང་རྒྱུད་ལ་ངེས་འབྱུང་གི་བསམ་པ་མཚན་ཉིད་ཚང་བ་སྐྱེས་མ་སྐྱེས་
རག་ལས་པས། འདི་ལ་དགོངས་ནས། རྗེ་བཙུན་འཇམ་་་་
དབྱངས་ཀྱིས་རྗེ་བླ་མ་ལ། ཟབ་ཟབ་མོ་གཞན་རྣམས་བཞག་ནས་རེ་
ཞིག་ངེས་འབྱུང་གི་བསམ་པ་ལ་མྱོང་དུ་འདོན་དགོས་ཞེས་གསུངས་པ་
(མ་



བསླབ་བྱ་ཉེར་མཁོ་ཕྱོགས་བསྒྲིགས།
91
ཡིན་པར་སྣང་། དེ་ལྟ་ན་ངེས་འབྱུང་གི་བསམ་པ་བཅོས་མིན་རྒྱུད་
ལ་སྐྱེས་ནས་འཁོར་བའི་ཕུན་ཚོགས་མཐའ་དག་ལ་ཞེན་པ་ལོག་པ་ན།
འཁོར་བ་ལས་ཐར་བའི་ཐར་བ་ཐོབ་འདོད་བཅོས་མ་མ་ཡིན་པ་ཉེས་
ཅན་བཙོན་ར་ལས་ཐར་འདོད་པ་ལྟ་བུ་འབྱུང་། དེ་བྱུང་ན་ཐར་
བར་བགྲོད་པའི་ལམ་བསླབ་པ་གསུམ་ལ་སློབ་དགོས་པར་ཤེས་ནས་
བསླབས་པས། ཚུལ་ཁྲིམས་ཀྱི་བསླབ་པས་འཁོར་བའི་རྒྱུ་ཉོན་་་
མོངས་པ་སུན་ཕྱུང༌། ཏིང་ངེ་འཛིན་གྱི་བསླབ་པས་ཉོན་མོངས་པ་
མགོ་མནན། ཤེས་རབ་ཀྱི་བསླབ་པས་ཉོན་མོངས་པ་ཐམས་ཅད་ཀྱི་
རྩ་བ་དྲུང་ནས་ཕྱུངས་ཏེ་ཐར་བ་ཐོབ་པར་འགྱུར། དེ་ཡང་ཐབས་
ཁྱད་པར་ཅན་གྱིས་མ་ཟིན་ན་ཐེག་དམན་གྱི་ཐར་བའི་རྒྱུར་འགྲོ་བས།
བྱམས་སྙིང་རྗེས་དྲངས་པའི་བྱང་ཆུབ་ཀྱི་སེམས་རིན་པོ་ཆེས་ཟིན་པར་
བྱས་ཏེ། ཐབས་ཤེས་ཁྱད་པར་ཅན་དེ་གཉིས་ཟུང་དུ་འབྲེལ་བ་ལ་
བརྟེན་ནས་བླ་ན་མེད་པའི་བྱང་ཆུབ་ཀྱི་གོ་འཕང་ཐོབ་པར་འགྱུར།
དེ་བས་ན་བླ་མེད་བྱང་ཆུབ་ཏུ་བགྲོད་པའི་ལམ་ཐམས་ཅད་ཀྱི་སྙིང་
བོར་གྱུར་པ་ནི། ངེས་འབྱུང་། བྱང་སེམས། ལྟ་བ་གསུམ་ཡིན་
པས། དེ་གསུམ་ལ་ལམ་གྱི་གཙོ་བོ་རྣམ་གསུམ་ཞེས་པའི་ཐ་སྙད་
མཛད་པ་ཡིན་པར་སྣང༌། དེ་གསུམ་ཉམས་སུ་ལེན་ཚུལ་གྱི་གདམས་
པ་རྗེ་བཙུན་འཇམ་དབྱངས་ཀྱིས་རྗེ་བླ་མ་ལ་གནང༌། རྗེ་བླ་མས
ལམ་གྱི་གཙོ་བོ་གསུམ་པོ་དེ་གཞིར་བྱས་ནས་དེ་ལ་མེད་མི་རུང་གི་ཡན་
ལག་ཐམས་ཅད་མ་ཚང་བ་མེད་པར་གོ་རིམ་བཞིན་སྦྱར་ཏེ་བྱང་ཆུབ་



92
བསླབ་བྱ་ཉེར་མཁོ་ཕྱོགས་བསྒྲིགས།
ལམ་རིམ་ཆེ་ཆུང་གི་བསྟན་བཅོས་མཛད་པ་ལ། རྗེ་བཙུན་གྱིས།
ངེད་ཀྱིས་བསྟན་པའི་ལམ་གྱི་གཙོ་བོ་གསུམ་གྱིས་མི་ཆོག་པ་འདུག་
གམ་གསུངས་པ་ལ། རྗེ་བླ་མས་དེ་གསུམ་གཞིར་བྱས་ནས་ཡན་ལག་
ཐམས་ཅད་སྦྱར་བ་ཡིན་ཞུས་པ་ལ་རྗེ་བཙུན་གྱིས་ཀྱང་ལེགས་ སོ་་་་
མཛད་པ་ཡིན་འདུག དེ་ལྟ་ན་ཐར་བ་དང་ཐམས་ཅད་མཁྱེན་པའི་
གོ་འཕང་ཐོབ་པར་མི་འདོད་ན་དེར་ཟད། འདོད་ཕྱིན་བྱང་ཆུབ་
ལམ་གྱི་རིམ་པ་འདིའི་སྟེང་ནས་འགྲོ་བ་མ་གཏོགས་ལམ་གཞན་དང་
ཐབས་གཞན་ཤེས་བྱ་ལ་མི་སྲིད་པར་སྣང་བས། རྒྱུ་མཚན་འདི་དག་
ལ་བསམ་བློ་ཞིབ་ཏུ་བཏང་ན་ཆོས་འདི་དང་། འདི་སྟོན་པ་བོའི་བླ་
མ་དང་། རྒྱལ་བ་ཙོང་ཁ་བ་རྣམས་ལ་ཆོས་ཀྱི་རྗེས་སུ་འབྲང་བའི་
དད་པ་ཐུན་མོང་མ་ཡིན་པ་ད་གཟོད་སྐྱེ་བར་སྣང་ངོ༌། ། བྱང་ཆུབ་
ལམ་གྱི་རིམ་པའི་སྒོ་ནས་ཐར་བ་དང་ཐམས་ ཅད་མཁྱེན་པའི་ གོ་་་
འཕང་སྒྲུབ་པ་ལ་རྐྱེན་གཉིས་ཚོགས་དགོས་ཏེ། ཕྱིའི་རྐྱེན་དགེ་བའི་
བཤེས་གཉེན་དང་། ནང་གི་རྐྱེན་དལ་འབྱོར་ཚང་བའོ། ། དེ་
གཉིས་ཆོས་སྒྲུབ་པའི་མཐུན་རྐྱེན་ཐུན་མོང་མ་ཡིན་པ་ཡིན་མོད་ཀྱང༌།
དགེ་བའི་བཤེས་གཉེན་བསྟེན་ཚུལ་ལོག་པ་དང་། དལ་འབྱོར་སྡིག་
པའི་སྣོད་དུ་སོང་ན་ལྷ་བདུད་དུ་བབ་པ་དང་སྨན་དུག་དུ་སོང་བ་
བཞིན་ཕུང་ཚབ་དེ་ལས་ཆེ་བ་མེད་པས་མཐུན་རྐྱེན་འགལ་རྐྱེན་དུ་མི་
འགྲོ་བ་ལ་འབད་དགོས་སོ། །དེས་ན་མཚན་ཉིད་ཚང་བའི་དགེ་བའི་
བཤེས་གཉེན་དང་མཇལ་བའི་དུས་འདིར། བཤེས་གཉེན་ཚུལ་་



བསླབ་བྱ་ཉེར་མཁོ་ཕྱོགས་བསྒྲིགས།
93
བསམ་
བཞིན་དུ་བསྟེན་པའི་ཕན་ཡོན་དང་། མ་བསྟེན་པ་དང་བསྟེན་ཚུལ་
ལོག་པའི་ཉེས་དམིགས་ཡང་ཡང་བསམས་ནས། མ་སྦྱོར་
གཉིས་ཀྱི་སྒོ་ནས་ཚུལ་བཞིན་དུ་བསྟེན་པ་ཞིག་བྱུང་ན་ཆོས་སྒྲུབ་པའི་
ཕྱིའི་རྐྱེན་ཚོགས་ཤིང་ལམ་གྱི་རྩ་བ་ཚུགས་པར་འགྱུར་རོ། ། ནང་གི་
རྐྱེན་དལ་འབྱོར་ཚང་ཚུལ་ལ། མི་ཁོམ་པ་བརྒྱད་དང་བྲལ་བས་དལ་
བ་བརྒྱུད། རང་འབྱོར་དང་གཞན་འབྱོར་ལྔ་ཚང་བས་འབྱོར་བ་
བཅུ་སྟེ་དལ་བརྒྱད་འབྱོར་བཅུ་རང་ལ་ཚང་མ་ཚང་བསམ་བློ་བཏང་
ཙ་ན། ལམ་རིམ་ལས་གསུངས་པ་ལྟར་རྗེས་མཐུན་པ་ཡན་ཆད་
བརྩིས་ན་ཚང་བའི་ལུགས་སུ་ཡོད་མོད། འོན་ཀྱང་ཆོས་སྒྲུབ་པ་ལ་
དལ་མི་དལ་དང་། འབྱོར་བ་ཚང་བ་རྣམས་ཆོས་ཀྱི་མཐུན་རྐྱེན་དུ་
གྱུར་བའི་འབྱོར་བ་ཡིན་མིན་ལ་བསམ་བློ་གཏོང་དགོས་པར་སྣང༌།
མི་ཁོམ་པ་བརྒྱད་ཀྱི་ཁྲོད་དུའང་ཆོས་མིན་སྒྲུབ་པ་ལ་ཁོམ་པ་མང་དུ་
ཡོད་ནའང་། ཆོས་བྱེད་པ་ལ་མི་ཁོམ་པས་དེ་བརྒྱད་ལ་མི་ཁོམ་པར་
བཞག་པ་ཡིན་འདུག དེས་ན་རང་ཉིད་དེ་བརྒྱད་པོ་གང་རུང་དུ་མ་
སྐྱེས་ཀྱང་། ཆོས་སྒྲུབ་པ་ལ་ནམ་ཡང་མ་ཁོམ་ཕྱིན་དལ་བ་ཐོབ་པའི་
དགོས་པ་མ་ཚང་། འདུ་འཛི་སོགས་ཆོས་ཀྱི་བར་ཆད་ཀྱི་དབང་དུ་
མ་ཤོར་བར་ཆོས་སྒྲུབ་པ་ལ་ཁོམ་པ་འདུག་ན་དལ་བ་ཐོབ་པའི་དགོས་
པ་འགྲུབ། དེ་བཞིན་དུ་འབྱོར་བ་བཅུ་བོ་ཡང་ཆོས་ཀྱི་འགལ་རྐྱེན་
དུ་མི་འགྲོ་བར་མཐུན་རྐྱེན་དུ་འགྲོ་བ་འདུག་ན་འབྱོར་བ་ཚང་བའི་
དགོས་བ་འ གྲུབ། དེ་དག་ཀྱང་ཕལ་ཆེར་རང་གིས་གང་བྱེད་ལ་རག་



94
བསླབ་བྱ་ཉེར་མཁོ་ཕྱོགས་བསྒྲིགས།
ལས་པས་དལ་འབྱོར་ཚང་བའི་ ཕན་ཡོན་དང་མ་ཚང་བའི་ཉེས་་་་
དམིགས་བསམས་ནས་ཚང་བའི་ཐབས་ལ་འབད་པར་བྱ། དེ་ལྟ་བུ་
བྱུང་ན་ཆོས་སྒྲུབ་པའི་ཕྱི་ནང་གི་མཐུན་རྐྱེན་གཉིས་ཚང་བ་ཡིན་པས།
ཆོས་བྱས་ན་མི་ཡོང་མི་སྲིད་དོ། །དེ་ནས་ཡོན་ཏན་ཐམས་ཅད་ཀྱི་གཞི་
མ་ཚུལ་ཁྲིམས་ཡིན་པས་བསྲུང་བའི་ཕན་ཡོན་དང་མ་བསྲུང་བའི་ཉེས་
དམིགས་གཉིས་བསམས་ནས་ལྟུང་བ་འབྱུང་བའི་སྒོ་བཞི་འབད་པས་
བསྡམས་ཏེ་བསྲུང་སྡོམ་དག་པ་ལ་འབད་པ་གལ་ཆེ་སྟེ། འདི་མེད་
ན་ ཐར་བ་ལྟ་ཞོག་མཐོ་རིས་ཙམ་ཡང་འཐོབ་པ་དཀའ་བས་སོ། །
གཞན་ཡང་དད་པ་དང་། ཤེས་རབ་དང༌། བརྩོན་འགྲུས་དང་
བག་ཡོད་ སོགས་ཆོས་སྒྲུབ་པ་ལ་མེད་མི་རུང་གི་ཡན་ལག་རྣམས་་་
ཚོགས་པར་བྱ་བ་ལ་འབད་པར་བྱའོ། །འདི་ཡན་ཆད་དཔེར་ན་ཚོང་
དཔོན་ཆེན་པོ་ཞིག་ཡུལ་གཞན་དུ་ཚོང་ལ་འགྲོ་བ་ལ་ལམ་ཆོས་སྐོར་
བསྒྲིག་དགོས་པ་དང་མཚུངས་སོ། ། དེ་ནས་ཚོང་ཟོང་ལྟ་བུ་ནི་ཐོས་
བསམ་ སྒོམ་ པ་ ཡིན་ལ། དེ་ ལས་ ཐོག་ མར་ ཐོས་ པ་ དགོས་ ཤིང༌།
དེང་དུས་ཚེ་ཐུང་བར་ཆད་མང་བའི་སྐབས་འདིར་ཧ་ཅང་ཐོས་རྒྱ་
ཆེན་པོ་གསོག་པ་ལ་མི་ཚེ་ཧྲིལ་ གྱིས་ མི་གཏོང་བར་བཤེས་གཉེན་་་་
མཚན་ཉིད་དང་ལྡན་པ་བསྟེན་ནས་ཆོས་ཐོས་པའི་ཕན་ཡོན་དང་མ་
ཐོས་པའི་ཉེས་དམིགས་བསམས་ཏེ་མདོ་སྔགས་གཉིས་ཀྱི་ལམ་གྱི་སྙིང་
བོ་ཉམས་སུ་བླང་ཚུལ་ལ་སྒྲོ་འདོགས་ཆོད་པར་བྱའོ། །དེ་ལེགས་པར་
ཚགས་ སུ་ཚུད་ པ་ན། དེ་ནས་ སྒྲུབ་ པ་ སྙིང་བོར་བྱ་དགོས་ པས།



བསླབ་བྱ་ཉེར་མཁོ་ཕྱོགས་བསྒྲིགས།
95
དེའི་བར་ཆད་ཀྱི་གཙོ་བོ་ནི། རྒྱལ་སྲས་ཐོགས་མེད་པས། དམ་
ཆོས་ཐར་བའི་ལམ་དུ་འགྲོ་བ་ལ། །ཚེ་འདིའི་ཕུན་ཚོགས་སྒྲུབ་ལ་རྩེ་
གཅིག་པའི། །བློ་ངན་འདི་ལས་བར་ཆད་ཆེ་བ་མེད། །དེ་ཕྱིར་རྣམ་
པ་ཀུན་དུ་འདི་སྤང་བྱ། ། ཞེས་གསུངས་པ་ལྟར། ཚེ་འདིའི་གཉེན་
འཁོར་ལ་ཆགས་པ་དང་། དགོན་སྡེ་སོགས་སྐྱོང་བ་དང༌། ནོར་
རྫས་ལོངས་སྤྱོད་མིང་དང་གོ་ས་འདུ་འཛི་སོགས་དོན་གཉེར་གྱི་བློ་
ངན་འདི་ཡིན་པས། ཐོག་མའི་བློ་སྦྱོང་ཆོས་ཀྱི་སྒོ་འབྱེད་སོགས་ཡང་
ཡང་བལྟ་ཞིང་ཚེ་བློས་གཏོང་བ་ལ་རྩལ་ཅི་ཡོད་ཀྱིས་འབད་པ་གལ་
ཆེའོ། །དེ་ནས་དབེན་པའི་གནས་མཚན་ཉིད་དང་ལྡན་པ་ཞིག་ཏུ་ལྟ་
སྤྱོད་མཚུངས་པའི་གྲོགས་དང་བཅས་ལྟོ་གོས་སྲོག་འཚོ་ཙམ་གྱིས་ཆོག་
ཤེས་ལ་གནས་པས་སྒྲུབ་པ་སྙིང་བོར་བྱ་དགོས་ཤིང་། སྒྲུབ་པ་གང་
ལ་བྱེད་པའི་ཆོས་མ་ནོར་བ་ཞིག་གལ་ཆེ་བས། འདི་ན་རྫོགས་་་་
སངས་རྒྱས་སུ་བགྲོད་པ་ལ། །ཟབ་མོ་རྡོ་རྗེའི་ཐེག་དང་ཕར་ཕྱིན་ཐེག།
རྣམ་པ་གཉིས་ཡོད། ཅེས་གསུངས་པ་ལྟར་མདོ་སྔགས་ཀྱི་ལམ་གྱི་
རིམ་པ་ཆ་ཚང་བ་ཟུང་འབྲེལ་དུ་ཉམས་སུ་བླང་བ་ལ་མི་ཚེ་ཧྲིལ་གྱིས་
འབད་པར་བྱ་སྟེ། དཔེར་ན་ཚོང་དཔོན་ཆེན་པོ་ཡུལ་གཞན་དུ་
སླེབས་ནས་ཚོང་རྒྱག་པའམ། རིན་པོ་ཆེའི་གླིང་དུ་ཕྱིན་ནས་གང་
འདོད་ཀྱི་ནོར་བུ་ལེན་པ་དང་མཚུངས་སོ། ། དེ་ནས་ཕྱི་ནང་གི་་་་
མཚམས་ལེགས་པར་བཅད་ནས། ཐོག་མ་ཁོ་ནར་ཚོགས་བསག་
སྒྲིབ་སྦྱོང་ལ་འབད་པ་གལ་ཆེ། ལས་དང་བོ་བས་འ
ལས་དང་བོ་བས་འདི་སྔོན་དུ་མ་



96
བསླབ་བྱ་ཉེར་མཁོ་ཕྱོགས་བསྒྲིགས།
བཏང་བར་ལམ་ གྱི་རིམ་པའི་དམིགས་རྣམ་དངོས་གཞི་ལ་ཇི་ཙམ་
འབད་ཀྱང་རྒྱུད་ལ་སྐྱེ་བར་མི་འགྱུར་ཏེ། དཔེར་ན་ཆུ་ལུད་མ་་་་
འཛོམ་ན་ལོ་ཏོག་མི་སྐྱེ་བ་དང་མཚུངས་སོ། །དེས་ན་ཐུན་དང་ཐུན་
མཚམས་གཉིས་སུ་བཅད་ནས་ཐུན་གྱི་ངོ་བོ་ལ་བླ་མའི་རྣལ་འབྱོར་
གྱིས་གཞུང་བསྲངས་ཏེ་ལམ་རིམ་གྱི་སྔོན་འགྲོ་སྦྱོར་བའི་ཆོས་དྲུག་གི་
སྒོ་ནས་ཚོགས་བསག་སྒྲིབ་སྦྱོང་གཙོ་བོ་དང་བཤེས་གཉེན་བསྟེན་ཚུལ་
ནས་ཟུང་འཇུག་གི་བར་ལ་ཤར་སྒོམ་རེ་བྱ་བ་དང༌། ཐུན་མཚམས་
སུ་ཕྱག་སྐོར་སཱཙྪ་གདབ་པ་སོགས་སྡིག་སྒྲིབ་སྦྱོང་བའི་ཐབས་ལ་སྒོ་དུ་
མ་ནས་འབད། དེ་ལྟ་བུའི་སྒོ་ནས་ཕྱག་དང༌། མཎྜལ་ཡིག་བརྒྱ་
རྣམས་འབུམ་གཏེར་གསོག་པ་སོགས་ཀྱི་སྒོ་ནས་སྡིག་སྒྲིབ་དག་པའི་
མཚན་མ་རྙེད་རྙེད་ཀྱི་བར་དུ་བྱ། དེ་ལེགས་པར་ཚགས་སུ་ཚུད་པ་
ན། སྦྱོར་བའི་ཆོས་དྲུག་རྒྱས་བསྡུས་ཇི་ལྟར་འཚམ་པ་རེ་སྔོན་དུ་
བཏང༌། དངོས་གཞི་བཤེས་གཉེན་བསྟེན་པའི་ཆོས་སྐོར་ གྱི་
དམིགས་རྣམ་ལ་མྱོང་བ་འདོན་གང་ཐུབ་དང༌། དལ་འབྱོར་མན་
ཆད་ལ་ཤར་སྒོམ་རེ་བྱ། དེ་དགའ་མོ་བྱུང་བ་དང་སྦྱོར་བའི་ཆོས་
དྲུག་བཏང་ལ། བཤེས་གཉེན་བསྟེན་པའི་ཆོས་སྐོར་ལ་ཤར་སྒོམ་རེ་
བྱས། དངོས་གཞི་དལ་འབྱོར་གྱི་ཆོས་སྐོར་ལ་དམིགས་ཕུག་པའི་
མྱོང་བ་འདོན། མི་རྟག་པ་བསམ་པ་མན་ཆད་ལ་ཤར་སྒོམ་རེ་བྱ།
རིམ་པ་དེ་ལྟ་བུའི་སྒོ་ནས་ཞི་ལྷག་གི་བར་དུ་ཡུན་ཐུང་ངུ་རེ་ཙམ་མ་
ཡིན་པར་ལོ་དང་ཟླ་བའི་བར་དུ་འབད་ནས་ མྱོང་ བ་ གང་ ཐོན་བྱ།



བསླབ་བྱ་ཉེར་མཁོ་ཕྱོགས་བསྒྲིགས།
97
དེ་ལྟར་ལམ་ཐུན་མོང་བའི་སྐོར་དགའ་མོ་ཚགས་སུ་ཚུད་པ་དང་།
ཐུན་རེ་བཞིན་ལམ་རིམ་ ཤར་སྒོམ་རེ་སྔོན་དུ་བཏང་ནས། དངོས་
གཞི་བསྐྱེད་རིམ་གྱི་དམིགས་རྣམ་དང་མཇུག་ཏུ་རྫོགས་རིམ་གྱི་
དམིགས་པའི་གནད་འགག་རྣམས་ཅུང་ཟད་རེ་བསྒོམ། བསྐྱེད་་་་
རིམ་ཡང་སྐུ་གསུམ་ལམ་འཁྱེར་དང་ལྷའི་ང༌རྒྱལ་དང་གསལ་སྣང་
འདོན་པ། རགས་ཕྲའི་རྣལ་འབྱོར་སོགས་རེ་རེ་ནས་རིམ་ པས་་་་
ཚགས་ སུ་ ཚུད་ པ་བྱེད་ལུགས་ གོང་ གི་ ལམ་ རིམ་ གྱི་ སྐབས་ལྟར་བྱ།
དེ་ནས་ལམ་རིམ་དང་བསྐྱེད་རིམ་སྔོན་འགྲོ་བྱས་ནས། དངོས་གཞི་
རྫོགས་རིམ་གྱི་དམིགས་རྣམ་བསྐྱང་དགོས་ཤིང༌། དེ་ཡང་དམིགས་
རྣམ་འོག་མ་འོག་མ་བརྟན་པར་བྱས་པའི་སྟེང་དུ་གོང་མ་གོང་མ་་
བསྣོན་ཁ་བཏབ་སྟེ་བསྒོམ། དེ་ལྟར་ཚགས་སུ་ཚུད་པ་ཞིག་བྱུང་ན་
རི་མཐོན་པོའི་རྩེ་ནས་བལྟས་པས་ཕྱོགས་ཐམས་ཅད་མིག་འོག་ཏུ་ཚུད་
པ་ལྟ་བུར། ཐུན་རེའི་དགེ་སྦྱོར་གྱི་ནང་དུའང་མདོ་སྔགས་ཀྱི་ལམ་
ཐམས་ཅད་ཆ་ཚང་བ་རེ་འོང་ཞིང༌། དམིགས་རྣམ་ཐམས་ཅད་ཤིན་
ཏུ་བྱང་བས་ཉམས་འོག་ཏུ་སྡུམ་བདེ་བར་ཚུད་པ་ཞིག་འབྱུང༌། དེ་
ནས་ཉིན་རེ་བཞིན་ཐུན་བཞི་ལ་སོགས་པའི་རིམ་པས་མདོ་སྔགས་ཟུང་
འབྲེལ་གྱི་སྒོ་ནས། གཙོ་བོར་བྱང་ཆུབ་ཀྱི་སེམས་དང་རྫོགས་རིམ་གྱི་
དམིགས་རྣམ་རྩལ་དུ་བཏོན་ནས་ཉམས་སུ་བླངས་ཤིང༌། རང་རྒྱུད་
ང་ཡང་བརྟགས་ཏེ། དཔེར་ན་བཤེས་གཉེན་ལ་དད་གུས་ཆུང་
དུ་འགྲོ་ན་བཤེས་གཉེན་བསྟེན་པའི་ཆོས་སྐོར། སྒྲུབ་པ་ལ་སྤྲོ་ཤུགས་
ལ་ཡང་ཡང་



98
བསླབ་བྱ་ཉེར་མཁོ་ཕྱོགས་བསྒྲིགས།
ཆུང་ན་དལ་འབྱོར་རྙེད་དཀའ་དང་། ཚེ་འདིའི་སྣང་ཤས་ཀྱི་དབང་
དུ་འགྲོ་བ་འདུག་ན་འཆི་བ་མི་རྟག་པ་མང་དུ་བསྒོམ་པས་མཚོན།
དམིགས་བསལ་གྱིས་འབུར་དོད་དུ་བསྒོམ་གང་དགོས་རྣམས་རིགས་
པའི་འཕྲུལ་གྱིས་ཤེས་པར་བྱའོ། །དེ་ལྟ་བུའི་ཉམས་ལེན་གྱིས་དུས་
འདའ་བ་བྱུང་ན་ཚོང་བ་ཁེ་སྤོགས་ཐོན་པའམ། རིན་པོ་ཆེའི་གླིང་
ནས་ནོར་བུ་རྙེད་པ་དང་མཚུངས་པར་དལ་འབྱོར་ཐོབ་པ་དོན་དང་
ལྡན་པར་འགྱུར་ཏེ། རྗེ་བླ་མས། དེ་ལྟར་རྒྱུ་དང་འབྲས་བུའི་ཐེག་
ཆེན་གྱི། །ལམ་མཆོག་གཉིས་ཀར་དགོས་པའི་ཐུན་མོང་ལམ། །ཇི་
བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་བརྟེན་ནས་
རྒྱུད་སྡེའི་རྒྱ་མཚོ་ཆེར། །ཞུགས་ནས་ཡོངས་རྫོགས་མན་ངག་བསྟེན་
པ་དེས། །དལ་འབྱོར་ཐོབ་པ་དོན་དང་ལྡན་པར་བྱས། །རྣལ་འབྱོར་
ངས་ཀྱང་ཉམས་ལེན་དེ་ལྟར་བགྱིས། ། ཐར་འདོད་ཁྱེད་ཀྱང་དེ་་་་
བཞིན་བསྐྱང་འཚལ་ལོ། །ཞེས་ཐུགས་བརྩེ་བས་རང་ཅག་ལ་འདོམས་
པར་མཛད་པ་ལྟར་རོ། །ཞེས་པ་འདི་ནི་ཀུ་སཱ་ལི་དྷརྨ་བཛྲ་གྱིས་རང་
ཉིད་བྲོ་ནད་ཀྱིས་གཟིར་སྐབས་སེམས་ཀྱི་འཆར་སྒོ་ལ་ཇི་ལྟར་ཤར་བ་
བཞིན་ལུང་འདྲེན་མང་བོ་དང་སྤྲོས་བཤད་དོར་ཏེ་གནད་འགག་དྲིལ་
བའི་གཏམ་ཉུང་ངུ་ཁ་ནས་གང་ཐོན་ ཤར་མར་བྲིས་པ་དགེ་ལེགས་
འཕེལ། །



བསླབ་བྱ་ཉེར་མཁོ་ཕྱོགས་བསྒྲིགས།
99
༄༅། །བསླབ་བྱ་ནོར་བུའི་གླིང་དུ་བགྲོད་
པའི་ལམ་ཡིག་བཞུགས་སོ། །
གུང་ཐང་བསྟན་པའི་སྒྲོན་མེས་མཛད།
།
རྒྱལ་ཀུན་མཁྱེན་རབ་གཅིག་བསྡུས་འཇམ་པའི་དབྱངས། །
ངུར་སྨྲིག་གར་གྱིས་རྣམ་རོལ་ཙོང་ཁ་བ། ། དངོས་གྲུབ་ཀུན་སྩོལ་་་
བཅོམ་ལྡན་གཤིན་རྗེའི་གཤེད། ། རྣམ་གསུམ་དབྱེར་མེད་ཞབས་ཀྱི་
པདྨོ་ལ། ། གུས་པས་འདུད་དོ་བརྩེ་བས་རྗེས་སུ་ཟུངས། ། སྐྱེ་བར་
བཏགས་པས་མངོན་རློམ་ཚངས་པ་དང༌། །ཁེངས་དྲེགས་འབྱོར་བས་
གཡེང་བའི་འདོད་ལྷའི་རིགས། །མ་ཡིན་བློ་གསལ་ཚུལ་མཐུན་དོན་
གཉེར་ཅན། ། སློབ་གཉེར་ཚུལ་བཞིན་བྱེད་པར་འདོད་རྣམས་ལ། །
གདམས་ངག་ཅུང་ཟད་སྦྱིན་ནོ་ཉོན་ཅིག་ཨང་། །
དལ་བའི་རྟེན་ཐོབ་རྒྱལ་བའི་བསྟན་དང་མཇལ། །མཚན་ལྡན་
བཤེས་དང་ཆོས་མཐུན་གྲོགས་ཀྱིས་བསྐྱངས། ། མཐུན་རྐྱེན་རྟེན་་་་་
འབྲེལ་འཛོམས་པ་འདི་འདྲ་བ། ། ཡང་ཡང་རྙེད་པར་དཀའ་ལ་དོན་
ཆེ་བས། ། ཕྱི་བཤོལ་སྤངས་ཏེ་སྙིང་བོ་ལོངས་ཤིག་ཨང༌། ། ལས་ཀྱིས་
བསྡུས་པའི་ཕ་ཡུལ་ཉེ་དུ་ཀུན། ། བཞག་སྟེ་རྒྱང་རིང་ཡུལ་དུ་སོང་ན་
ཡང་། ། རྒྱུས་མེད་ཡུལ་ནས་དོན་མེད་མཛའ་བཤེས་སོགས། །བསྡུས་



100
བསླབ་བྱ་ཉེར་མཁོ་ཕྱོགས་བསྒྲིགས།
ཏེ་རྣམ་གཡེང་བྱེད་པ་སྨྱོན་པ་ཡིན། །འོངས་དོན་ཐོས་བསམ་ལས་ལ་
སྒྲིམས་ཤིག་ཨང༌། ། སྒོ་གསུམ་དགེ་ལ་སྦྱར་ཕྱིར་མིང་དང་དོན། །
མཐུན་པའི་བཤེས་ཤིག་རང་གི་དགེ་རྒན་དུ། །བསྟེན་ནས་ཆོས་ཀྱི་བྱ་
བ་མ་ལུས་པའི། ། རྩ་བར་མཐོང་སྟེ་བཀའ་བཞིན་བསྒྲུབས་པ་ཡིས། །
རྟེན་འབྲེལ་མགོ་ནས་འགྲིག་པར་གྱིས་ཤིག་ཨང་། ། སྡིག་གྲོགས་ཡིན་
ཞེས་རྭ་ཅན་མི་འབྱུང་གིས། །གཅེས་ཤིང་ཕན་པའི་ཟོལ་གྱིས་འཛུམ་
བསྟན་ནས། །རྩེ་རྒོད་གཡེང་བའི་གྲོགས་བྱེད་བག་མེད་ཀྱི། །ལས་ལ་
སྦྱོར་དེ་སྡིག་པའི་གྲོགས་ཡིན་པས། །འགོ་བའི་ནད་བཞིན་རིང་དུ་
སྤོངས་ཤིག་ཨང༌། །ཆ་རྐྱེན་ཡོད་ན་མི་བཟོད་མྱུར་དུ་བརླག། མེད་
ན་མི་བཟོད་བུ་ལོན་སྟོང་འཇལ་བྱེད། །ཅི་བྱས་ཆོས་ཀྱི་གེགས་སུ་འགྲོ་
བ་འདི། །གྲོགས་ངན་འདུ་འཚོགས་མང་བའི་སྐྱོན་ཡིན་པས། །བསེ་
རུ་ལྟ་བུར་གནས་པར་གྱིས་ཤིག་ཨང་། ། མིང་ལ་མཐུན་རྐྱེན་ཟེར་ཡང་
ཆོས་ཕྱོགས་ལས། །ཉམས་བྱེད་འདོད་ཡོན་བདུད་ཀྱི་གཡབ་མོ་སྟེ། །
འདོད་ཆུང་ཆོག་ཤེས་སྔོན་བྱོན་དམ་པ་རྣམས། ། དབུལ་བས་མ་་་་
མནར་དོན་གཉིས་རྩེར་སོན་པས། ། འཕྲལ་ཕུགས་ཁེ་ཉེན་གང་ཆེ་
དཔྱོད་ཅིག་ཨང༌། ། གདོལ་སྤྱོད་ཁྱིམ་ པའི་རྗེས་འཇུག་གཡོ་ཁྲམ་་
མཁན། ། ཆོས་མིན་སྤྱོད་པའི་ཐན་སྙེ་མགོ་འཕང་མཐོ། ། ལྟོ་སྐྱ་གོས་
ཧྲུལ་ཐོས་དང་ཚུལ་ཁྲིམས་ཀྱི། ། བཅུད་ལྡན་སྙེ་མའི་མགོ་བོ་དམའ་ན་
ཡང་། ། གཏན་གྱི་སྐྱིད་སྡུག་འདྲ་འདྲ་མིན་ནོ་ཨང་། ། བླ་མ་ལ་གུས་
མཐོ་ལ་ ཕྲག་དོག་མེད། ། དམན་ལ་བརྩེ་སོགས་ནང་ནས་དུལ་གྱུར་



བསླབ་བྱ་ཉེར་མཁོ་ཕྱོགས་བསྒྲིགས།
101
ན། ། ཕྱི་བལྟས་ཅོལ་ཆུང་སྐྱེ་བོས་མངགས་ཚད་ལ། །མི་ཉན་གྱོང་བོར་
སྣང་ཡང་སྐྱོན་མེད་པས། ། ཕྱི་འཇམ་ཁོང་རྩུབ་སྤྱོད་པ་སྤོངས་ཤིག་
ཨང༌། །མངོན་མཐོ་ངེས་ལེགས་ཡོན་ཏན་ཀུན་གྱི་རྒྱུ། །བསྟན་པའི་
གཞི་མ་ལྷག་པའི་ཚུལ་ཁྲིམས་འདི། །རྣམ་གྲོལ་དོན་གཉེར་རྣམས་ཀྱི་
སྲོག་ཡིན་ཀྱང་། ། ཚུལ་འཆོས་སྤྱོད་པ་འདི་ཡིས་ཐར་དཀའ་བས། །
བསླབ་ཁྲིམས་ངོ་ལྐོག་མེད་པར་སྲུངས་ཤིག་ཨང་། །ཀུན་སྤྱོད་གཙང་
བས་གཞན་གྱི་ཡིད་དུ་འཐད། ། སྨྲ་བ་ཉུང་བས་ཕོག་ཐུག་གཡེང་བ་
མེད། །དད་བརྩོན་དྲན་ཤེས་བརྟན་པོས་ཉིན་རེ་བཞིན། །ཡོན་ཏན་
ཡར་ཚེས་ཟླ་ལྟར་འཕེལ་འགྱུར་བས། །སྒོ་གསུམ་བག་དང་ལྡན་པར་
གྱིས་ཤིག་ཨང་། ། དང་བོ་ཐོས་པའི་སྒྲོན་མེ་མ་སྦྱར་ན། ། ཀུན་ནས་
ཉོན་མོངས་སྲིད་པའི་སྐྱོན་མཚང་དང་། །རྣམ་བྱང་ཐར་བའི་ལམ་གྱི་
བགྲོད་ཚུལ་སོགས། །བླང་དོར་ཇི་ལྟར་བྱ་བ་མི་ཤེས་པས། །ཐོས་པས་
བློ་མིག་སྦྱངས་པར་གྱིས་ཤིག་ཨང་། །དོན་གྱི་རྒན་པོ་ཚིག་གི་འཁར་བ་
ལ། །བརྟེན་ཕྱིར་གཞུང་ཚིག་བློ་འཛིན་མི་བྱེད་པར། །དཔེ་ཀློག་ཙམ་
དང་ངག་སྒྲོས་ཐན་ཐུན་གྱིས། །ཉིན་རེ་འགྲོ་ཐབས་དེས་ཀྱང་མི་ཕན་
པས། །དཔེ་འཛིན་སྐྱོར་སྦྱངས་ཡུན་དུ་གྱིས་ཤིག་ཨང༌། །གཞུང་ཚིག་
མང་དུ་བཟུང་སྟེ་བསྐྱར་ན་ཡང་། ། དོན་ལ་མི་སེམས་རིམ་གྲོའི་ཆོས་
ཀློག་དང་། །ནེ་ཙོའི་འདོན་པ་ལྟ་བུ་བརྒྱ་ཚར་གྱིས། ། བརྗོད་བྱའི་
གནད་ལ་སྒྲོ་འདོགས་མི་ཆོད་པས། ། དོན་ལ་བརྟག་དཔྱད་ཞིབ་མོ་
གྱིས་ཤིག་ཨང༌། ། ཀུན་བྱང་འཇུག་ལྡོག་ཚུལ་ལ་མ་རྨོངས་ཤིང་། །



102
བསླབ་བྱ་ཉེར་མཁོ་ཕྱོགས་བསྒྲིགས།
ཚོགས་ཀྱི་དབུས་སུ་སྨྲ་མཁས་དཔལ་འདོད་ན། །ད་ལྟ་བཟའ་བཏུང་
ཉིད་ཀྱི་བདེ་བ་ལ། །ཆགས་པའི་སྐྱིད་ཆོས་འདི་ཡིས་མི་འགྲུབ་པས། །
དཀའ་སྤྱད་སྡུག་རུས་བཟོད་པར་གྱིས་ཤིག་ཨང་། །ཉིན་རེ་ཟས་ཀྱང་
མི་དྲན་བརྩོན་འགྲུས་རྩོམ། ། ཞུགས་མ་ཐག་ནས་མཁས་པའི་གོ་་་་
འཕང་འདོད། །ཞག་གསུམ་ལོན་ཚེ་རྗེས་མེད་གཡེང་བས་ཁྱེར། །དེ་
འདྲ་དེ་ལ་ཅི་ཡང་མི་ཡོང་བས། །བརྩོན་པ་ཆུ་བོའི་རྒྱུན་བཞིན་སྟེན་
ཅིག་ཨང༌། །དཀོར་དང་སྒྲིབ་པས་བྱིང་ཞིང་རྨུགས་པའི་སྟེང་། ། ད་
རུང་ཟས་དང་གཉིད་ཀྱི་ཚོད་མི་རིག། ལང་ཤོར་བློ་ངན་འཕྲོ་ཞིང་
རྒོད་པའི་ཐོག། ཕྱི་ཕྱིར་འཆལ་གཏམ་དུ་མས་གཡེང་བ་སོགས། །
དགག་བྱའི་རིགས་ལ་བསྒྲུབ་བྱར་མ་འཛིན་ཨང༌། ། སྐྱོན་ཡོན་བླང་
དོར་རང་གིས་མི་བྱེད་པར། ། གྲགས་སྐམ་འུད་ཀྱི་རྗེས་སུ་འབྲང་ན་
ཡང་། །ཉེས་སྐྱོན་སུ་ཡིས་ལག་པས་མི་སེལ་ལ། །ཡོན་ཏན་སུས་ཀྱང་
ཁ་རུ་མི་ལྡུག་པས། །བླུན་པོ་ཆུ་སྣ་གར་ཁྲིད་མ་བྱེད་ཨང་། ། ཟབ་ཟབ་
མན་ངག་ཟེར་དགུ་ཚོལ་བ་དང་། ། ཐོབ་ཐོབ་མང་བོའི་རྣམ་གྲངས་
གསོག་བྱེད་ ཅིང༌། ། སྒྲ་སྙན་སྨན་རྩིས་ སོགས་ ལ་ མགོ་འཁོར་བ། །
གཞུང་ལུགས་ ཐོས་བསམ་རྣལ་མའི་གེགས་ཡིན་པས། ། རྩ་བ་བོར་
ནས་ཡལ་ག་མ་འཛིན་ཨང༌། ། རང་རང་གཞུང་གི་བརྗོད་བྱ་དགོས་
དོན་ སོགས། ། མ་ མཐོང་ ཤགས་འགྱེད་ ཚིག་ འཁྲི་ སྐམ་ པོ་ དང༌། །
རིགས་པས་དཔྱད་པ་མི་བཟོད་གོ་ཐོབ་ཀྱི། །བམ་བཤད་འདིས་ཀྱང་
བརྡར་ ཤ་ མི་ཆོད་པས། ། གོ་རིགས་ཟུང་དུ་འབྲེལ་བར་སྦྱོངས་ཤིག་



བསླབ་བྱ་ཉེར་མཁོ་ཕྱོགས་བསྒྲིགས།
103
ཨང་། །འཁྲུལ་བྲལ་གཞུང་རེ་ངེས་བཟུང་གཞིར་བྱས་ནས། །གཞན་
རྣམས་དེ་དང་སྦྱར་ཏེ་དཔྱོད་པ་ལས། ། གང་བྱུང་དཔེ་ལ་ལྟ་ཞིང་་
ཐམས་ཅད་ཀྱི། །རྗེས་སུ་འབྲངས་པ་ཤེས་རབ་འཆལ་འགྱུར་བས། །
རང་ལུགས་གཏད་སོ་ཡོད་པར་གྱིས་ཤིག་ཨང་། ། དཔྱད་པས་ངེས་པ་
ལམ་ཙམ་རྙེད་ན་ཡང་། ། ཆོས་ཚུལ་ཟབ་ པས་ ཐག་གཅོད་མི་སྔ་་་་
ཞིང༌། །འགྲིག་འགྲིག་མང་བོས་རྣམ་རྟོག་རྒྱུ་སྐྱེད་པས། །དཔྱད་པ་མ་
ཐལ་གཞུང་ལ་འཁྲིལ་བཞིན་དུ། །རྒྱས་བསྡུས་འཚམ་པའི་དཔྱད་ཚུལ་
གྱིས་ཤིག་ཨང་། །མ་རིག་མུན་སེལ་ཐོས་པའི་མེ་སྦར་ཅིང༌། །ང་རྒྱལ་
དུ་བའི་ངོ་བོར་འཁྱིལ་བ་ཡིས། །ཕྱི་ཕྱིར་སྐྱོན་ཡོན་མཐོང་བ་སྒྲིབ་བྱེད་
ལ། །ཆོས་སུ་སོང་ན་ཤེས་རྒྱུད་དུལ་དགོས་པས། ། སྙེ་མ་ལོང་བ་མགོ་
འཕང་མ་མཐོ་ཨང་། ། མཐོན་པོའི་སྒང་ལ་ཆུ་བོ་མི་ཆགས་པས། །
དམན་ས་བཟུང་སྟེ་གུས་པའི་བརྟུལ་ཞུགས་ཀྱིས། །ཆོས་མཐུན་བློ་ཁ་
མཐོ་བ་ཐམས་ཅད་ལས། ། བློ་སྐྱེད་གང་ལོན་བྲེ་གསོག་ཕུལ་གསོག་
གིས། ། སྒྲོ་འདོགས་འཕྲལ་དང་འཕྲལ་དུ་ཆོད་ཅིག་ཨང་། །དབུ་ཚད་
ཟུང་དུ་འཇུག་པའི་ལྟ་བ་དང་། །ཆོས་མངོན་མཛོད་དང་ཕ་རོལ་ཕྱིན་
པའི་སྒོམ། །བསྟན་པའི་ནང་མཛོད་འདུལ་བའི་སྤྱོད་པ་རྣམས། །མ་
ཚང་བསླབ་གསུམ་ཡ་བྲལ་འགྱུར་བའི་ཕྱིར། །བཀའ་པོད་ལྔ་ལ་ཚང་
བར་སྦྱོངས་ཤིག་ཨང་། །དཀའ་བས་བསགས་པའི་མང་ཐོས་ནོར་བུ་
ཡང་། །བརྗེད་ངས་རྐུན་པོས་དལ་གྱིས་འཇོམས་བྱས་ཏེ། །རིན་ཆེན་
གླིང་ནས་སྟོང་བར་ལྡོག་སྲིད་པས། ། རྒྱུན་དུ་གོམས་འདྲིས་དྲན་ཤེས་



104
བསླབ་བྱ་ཉེར་མཁོ་ཕྱོགས་བསྒྲིགས།
བརྟན་པོ་ཡིས། ། གང་ཤེས་བརྗེད་པ་མེད་པར་སོགས་ཤིག་ཨང་། །
སྙིགས་དུས་བློ་དང་བསོད་ནམས་དམན་པའི་ཕྱིར། ། ལྷག་ པའི་ ལྷ་
དང་ཡི་དམ་ཆོས་སྲུང་ལ། ། རྩེ་གཅིག་གསོལ་འདེབས་ཕྱག་མཆོད་
མཎྜལ་སོགས། །ཚོགས་བསགས་སྒྲིབ་སྦྱོང་འབད་པ་དྲག་པོ་ཡིས། །
ཞིང་གི་མཐུ་ལ་རྒྱབ་རྟེན་གྱིས་ཤིག་ཨང་། །ཐུན་མོང་ལམ་སྦྱངས་སྔོན་
དུ་མ་སོང་ཞིང་། ། གཞུང་དོན་ལྟ་བའི་བློ་མིག་མ་ཕྱེ་བར། ། ཆོ་གའི་
ངག་འདོན་བྱང་བ་ཙམ་ཞིག་གིས། །གསང་སྔགས་འཆང་བའི་གྲལ་
དུ་མི་ཚུད་པས། ། བསྟན་ལ་རིམ་པ་བཞིན་དུ་སློབས་ཤིག་ཨང་། །
གསང་ཆེན་རྒྱུད་ཀྱི་རྒྱལ་པོའི་སྨན་ཧྲོག་རྣམས། ། སྦྱོར་བར་བསྡེབས་
པ་བསྐྱེད་རྫོགས་རིམ་པ་སོགས། །ཡིན་ཕྱིར་གཞུང་ལུགས་ཆེ་རྣམས་
ཡལ་བོར་ནས། ། མན་ངག་ཁོ་ནར་དགའ་བ་གནས་མིན་པས། ། རྩ་
བཤད་སྦྱར་ཏེ་རྒྱུད་དོན་ཚོལ་ཅིག་ཨང་། ། གསང་སྔགས་དེ་ཡང་་་་
འཕྲལ་གྱི་རྐྱེན་སེལ་ལམ། །ཚེ་དང་ནོར་སྒྲུབ་དབང་སྡུད་མངོན་སྤྱོད་
སོགས། །ཚེ་འདིའི་ལག་ཆ་ཁོ་ནར་འཁྱེར་བ་ནི། །ས་མཆོག་ཙན་དན་
སོལ་བར་བྱས་འདྲ་བས། །ཆོས་ཀྱིས་ངན་སོང་བསྒྲུབས་པ་མ་བྱེད་
ཨང༌། ། སྔགས་གཞུང་ཐོས་བསམ་བྱས་པའི་ཉིང་དགོས་སུ། །རྒྱལ་
ཀུན་དགོངས་ པ་ གཅིག་ གྱུར་རྟག་པའི་བཀའ། ། དངོས་གྲུབ་རྩ་བ་
དམ་ཚིག་བསྲུང་བ་འདིར། ། འབབ་པའི་ཚུལ་ལ་གོ་བ་གཏིང་ཚུགས་
པས། ། གཏན་འདུན་འཆུགས་པ་མེད་པར་གྱིས་ཤིག་ཨང་། ། ཁྱད་
པར་ལྟ་བ་སྙིགས་མའི་གནས་སྐབས་འདིར། །དམ་བཅའ་ཙམ་གྱིས་



བསླབ་བྱ་ཉེར་མཁོ་ཕྱོགས་བསྒྲིགས།
105
མཁས་རློམ་སྐྱེ་བོ་ཡི། །སྔོན་མེད་ལེགས་བཤད་སྐད་ཀྱི་འཆལ་གཏམ་
ཡང་། །བསོད་ཆུང་ཤེས་འཆལ་རྣམས་ཀྱི་རྣར་འགྲོ་བས། ། རི་བོང་
ཅལ་གྱི་རྗེས་སུ་མ་རྒྱུག་ཨང་། །འཇམ་པའི་དབྱངས་ཀྱིས་ཉིན་བཞིན་
གདམས་པ་ཡིས། ། རྒྱལ་བའི་དགོངས་པ་མཐའ་དག་མངོན་གྱུར་་་
པ། །བློ་བཟང་རྒྱལ་བ་ཡིས་ཀྱང་མ་ཐོན་པའི། །གསར་བཤད་ཕྲ་མེན་
མ་ཡི་སོ་ནམ་དེས། ། ཕན་ལས་གནོད་པ་ཆེ་བས་སྒྲིམས་ཤིག་ཨང་། །
ཐུགས་བཅུད་ཟབ་མོར་བསྔགས་པ་ཙམ་མིན་པར། །རྒྱན་དྲུག་མཆོག་
གཉིས་གྲུབ་ཆེན་ཐམས་ཅད་ཀྱི། ། རང་གཞུང་དབང་བོར་བཞུགས་
པའི་མདོ་རྒྱུད་ཀུན། ། གསལ་བྱེད་རྒྱལ་བ་གཉིས་པའི་ལུགས་བཟང་
འདིར། ། བློ་རྩེ་གཅིག་ཏུ་དྲིལ་ཏེ་འཇུས་ཤིག་ཨང་། ། གར་ རྒྱུགས་་
ཕྱོགས་སུ་དཀྱུས་སྟོན་བྱེད་པ་བཞིན། །དང་བོ་ཉིད་ནས་གཅིག་ཤེས་
གཉིས་ཤེས་ཀུན། ། སྲིད་པར་འཁྱེར་བའི་དམུ་རྒོད་སེམས་ཀྱི་རྟ། །
འདི་ཉིད་གདུལ་ཐབས་ཁོ་ནར་འཁྱེར་བ་ཡིས། ། ཐོས་བསམ་ཆོས་སུ་
འགྲོ་བར་གྱིས་ཤིག་ཨང་། ། འཁོར་ལོ་བཞི་ལྡན་རྟེན་བཟང་ཐོབ་་་
སྐབས་འདི། །འཁོར་བའི་འཆིང་བ་གཅོད་པའི་དུས་ཡིན་པས། །
འཁོར་གསུམ་སྐོར་བའི་ཐབས་ཙམ་མ་ཡིན་པར། །འཁོར་ལོ་གསུམ་
གྱི་དགོངས་དོན་ངེས་རྙེད་ནས། །འཁོར་གསུམ་དག་པའི་དགེ་སྦྱོར་
གྱིས་ཤིག་ཨང་། །ཆོས་ཀྱི་རྩ་བ་བསམ་པའི་བཟང་ངན་ཡིན། །ཆོས་
ཀྱི་སྒོ་འབྱེད་རྣམ་དག་ཐོས་པ་ཡིན། །ཆོས་སུ་སོང་ཚད་འདི་སྣང་ཞེན་
ལོག་ཡིན། ། ཆོས་ཀྱི་སྙིང་བོ་ཐབས་ཤེས་ཟུང་འཇུག་ཡིན། ། ཆོས་ལ་



106
རེ་གཏམ་
བསླབ་བྱ་ཉེར་མཁོ་ཕྱོགས་བསྒྲིགས།
ཆོས་བཞིན་སྤྱོད་པར་གྱིས་ཤིག་ཨང་། །རྣམ་མང་གཞུང་ལུགས་ཟབ་
ཡངས་ཆུ་གཏེར་ལས། །རྣམ་དག་ཐོས་པའི་ནོར་བུ་ལེན་པའི་ཚུལ། །
རྣམ་པར་བཤད་པའི་མིག་སྨན་ཐུར་མ་ཡིས། །རྣམ་གྲོལ་དོན་གཉེར་
ཡོངས་ཀྱི་མིག་ཕྱེ་སྟེ། །རྣམ་ཀུན་འཁྱེན་པའི་དཔལ་ལ་སྤྱོད་གྱུར་ཅིག།
ཅེས་མདོ་སྔགས་ཀྱི་གཞུང་ལ་སློབ་གཉེར་བྱེད་ཚུལ་གྱི་བསླབ་བྱ་
ནོར་བུའི་གླིང་དུ་བགྲོད་པའི་ལམ་ཡིག་ཅེས་བྱ་བ་འདི་ནི། །སྤྱིར་དེང་
སང་བསྟན་པ་སྙིགས་མའི་མཐར་སོན་པའི་དབང་གིས་ཉམས་ལེན་
དགོས་པའི་གཏམ་ཙམ་ཡང་ནུབ། ། ཐོས་བསམ་དགོས་པའི་ག
ཙམ་ཡོད་ཀྱང༌། །གང་ལ་ཐོས་པ་བྱ་བའི་ཡུལ་དང༌། །ཐོས་པ་ཇི་ལྟར་
བྱ་བའི་ཚུལ་ སོགས་ལེགས་པར་ཤེས་པ་ཤིན་ཏུ་དཀོན་པར་སྣང་
བས། ། འདི་འདྲ་ཞིག་འབྲི་འདུན་སྔར་ནས་ཡོད་པའི་ཐོག་ཉེ་ཆར་
དར་ཧན་བེའི་ལིའི་ཤོག་ནས་བློ་དང་ལྡན་པ་དགེ་སློང་དཀོན་མཆོག་
རྡོ་རྗེས་བསྐུལ་བའི་ངོར་བཙུན་པ་དཀོན་མཆོག་བསྟན་པའི་སྒྲོན་མེས་
ཐོས་དོན་རྒྱུད་ལ་སྦྱར་བའི་ཉམས་ལེན་མ་ཐུབ་ཀྱང་། ། བླ་མ་གོང་མ་
ཞིག་གི་མིང་ཙམ་ལ་སྐྱབས་སུ་མ་མཆི་བར་གྲྭ་རྐྱང་དཀྱུས་མའི་ལུགས་
བཞིན་སློབ་གཉེར་ལ་སྡུག་རུས་ཅུང་ཟད་བྱས་པའི་རང་མྱོང་དང༌། །
དམ་པ་གོང་མའི་གསུང་རྒྱུན་ལ་བསྟེན་ནས་རགས་རིམ་ཞིག་བྲིས་པའི་
མཚམས་སུ་ད་ལྟ་ ཕན་པར་སྨྲས་ཀྱང་གོ་བ་དཀོན་པར་སྣང་བས་་་
དགོས་པ་མི་འདུག་སྙམ་ནས་བཞག་པའི་ཚེ། །བསྟན་ལ་གཅིག་ཏུ་
སྨན་པའི་ལྷག་བསམ་དང་མཁྱེན་རབ་ཀྱི་དབང་ཕྱུག་དམ་པ་དགོན་



བསླབ་བྱ་ཉེར་མཁོ་ཕྱོགས་བསྒྲིགས།
107
པའི་ཁྲི་ཐོག་པ་དཀོན་མཆོག་རྒྱལ་མཚན་པས་འདིའི་འཕྲོ་བསྐངས་ཏེ་
ཆ་ཚང་བ་ཞིག་དགོས་ཞེས་ནན་ཏན་གནང་བ་བཞིན་མཇུག་གྲུབ་པར་
བྱས་པ་འདིས་ཀྱང་དོན་གཉེར་ཅན་རྣམས་ལ་ཕན་ཐོགས་པར་གྱུར་
ཅིག།



108
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ཉམས་མྱོང་རྒན་པོའི་འབེལ་གཏམ་ཡིད་
འབྱུང་དམར་ཁྲིད་བཞུགས་སོ། །
གུང་ཐང་བསྟན་པའི་སྒྲོན་མེས་མཛད།
སྐྱེ་བའི་ས་བོན་སྤངས་པ་ཡིས། ། རྒ་ཤིའི་སྡུག་བསྔལ་མི་འབྱུང་
བ། །ཟག་ཟད་ཐུབ་པ་རྣམས་ལ་འདུད། །འཁོར་བའི་རྒྱུན་ལམ་་་
གཅད་དུ་གསོལ། །སྲིད་པའི་འབྲོག་དགོན་ཐང་དཀྱིལ་ན། ། རྒས་
འཁོག་ རྒད་པོ་ཉལ་ བ་ལ། ། ལང་ཚོས་དྲེགས་ པའི་ གཞོན་ནུ་ཞིག།
འོངས་ཏེ་ཅོ་འདྲི་འདི་སྐད་གླེང་། ། རྒད་པོ་འགྲོ་འདུག་བྱ་བྱེད་
ཀུན། །གཞན་དང་མི་མཐུན་ཅལ་ཅོལ་རང་། །བྱེད་པའི་རྒྱུ་མཚན་ཅི་
ཡིན་ཟེར། །དེ་ལ་རྒད་པོས་ལན་སྨྲས་པ། །ཡོག་ལི་ཤ་དར་ཁྲག་དར་
གྱི། ། འཕུར་མ་ལྡིང་ཁྱོད་ང་ལ་ཉོན། ། ང་ཡང་ལོ་འགའི་སྔོན་ཙམ་
ན། ། ཁྱོད་ལས་ལྷག་སྒོས་ལྷག་ཅིག་ཡིན། །བརྒྱུག་ན་གྱི་ལང་རྟ་ཡང་
ཟིན། །བཟུང་ན་བྱང་ཁའི་འབྲོང་ཡང་ཐུབ། །ཡང་ཟོར་ནམ་མཁའི་
བྱ་དང་མཚུངས། ། མཛེས་པ་ལྷ་ཕྲུག་གཞོན་ནུ་འདྲ། ། བཀྲག་་་
མདངས་ཅན་གྱི་གོས་ཀྱང་གྱོན། ། རིན་ཐང་ཅན་གྱི་རྒྱུན་ཡང་་་་་་
བཏགས། །ཞིམ་མངར་ཅན་གྱི་ཟས་ཀྱང་ཟོས། །བང་རྩལ་ཅན་གྱི་རྟ་
ཡང་ཞོན། ། རྩེ་རྒོད་མ་བྱས་གཅིག་ཀྱང་མེད། ། དགའ་སྐྱིད་མ་མྱོང་



བསླབ་བྱ་ཉེར་མཁོ་ཕྱོགས་བསྒྲིགས།
109
གཅིག་ཀྱང་མེད། །འཆི་བ་འོངས་དོགས་ག་ལ་ཡོད། ། རྒ་བའང་ཐོག་
ཏུ་ འོངས་ མ་ སྙམ། ། མཛའ་ བཤེས་ འདུ་ འཛིའི་འར་འུར་གྱིས། །
གཡེང་ནས་མགོ་བོ་འཁོར་བའི་ཐོག། རྒ་བའི་སྡུག་བསྔལ་གཡོ་ཅན་
འདིས། །འཇབ་ནས་འོངས་ཏེ་ཅར་གྱིས་མནན། །རང་རྒས་རང་
གིས་མ་ཚོར་ལ། །ཚོར་བའི་དུས་སུ་འཕྱིས་ནས་གདའ། །ཤེལ་གྱི་མེ་
ལོང་ལ་བལྟས་ཚེ། །རང་ལུས་ལ་ཡང་སྐྱུག་རེ་བྲོ། ། སྤྱིར་ན་ལུས་་་
སེམས་ ཐམས་ ཅད་ཉམས། ། ལྷག་པར་མགོ་ནས་ཐུར་ཉམས་ཏེ། །
རྒས་པ་ཨ་བྷི་ཥིཉྩའི་ཆུས། །མགོ་ནས་དབང་རབ་བསྐུར་བ་འདྲ། །སྐྲ་
ལོ་དུང་ལྟར་དཀར་བ་འདི། །ནག་ནོག་དྲི་མ་དག་པ་མིན། ། འཆི་
བདག་མཆིལ་མའི་རྒྱང་མདའ་དེ། ། བ་མོའི་ཟོལ་གྱིས་བབས་པ་་་་
ཡིན། །དབྲལ་བའི་རྭ་གཉེར་ཁྲིག་ཁྲིག་འདི། །བུ་ཆུང་རྒྱག་པའི་ཞོ་
གཉེར་མིན། །ཚེ་ཚད་ལོ་མང་འདས་པའི་གྲངས། །དུས་ཀྱི་ཕོ་ཉས་
བྲིས་པ་ཡིན། ། བལྟ་འདོད་ཟིམ་ཟིམ་མང་བ་འདི། ། མིག་ཏུ་དུ་བ་
སོང་བ་མིན། །དབང་བོ་ཉམས་པའི་རབ་རིབ་ཀྱིས། །བསྒྲིབས་ནས་
བྱ་ཐབས་ཟད་པ་ཡིན། ། རྣ་བ་གཏད་ནས་ཉན་པ་འདི། ། ལྐོག་ཏུ་
གསང་གཏམ་ཡོད་པ་མིན། །སྒྲ་ཀུན་རྒྱང་ན་གྲགས་པ་བཞིན། ། ཤར་
ཏེ་ཐོས་སུ་རེ་བ་ཡིན། །སྣ་ཆུ་ཐིགས་ཐིགས་འབབ་པ་འདི། ། མུ་ཏིག་
དོ་ ཤལ་བསྟར་བ་མིན། ། གསལ་འཚེར་ལང་ཚོའི་ཆབ་རོམ་དེ། །
གདུང་བྱེད་ཉི་མས་བཞུས་པ་ཡིན། ། སོ་ཡི་འཕྲེང་བ་ལྷུང་བ་འདི། །
སྐྱེ་འདོད་སེའུ་བརྗེས་པ་མིན། ། ཚེ་འདིའི་ཟ་ཁ་ཚང་བ་ཡིས། ། ཟ་



110
བསླབ་བྱ་ཉེར་མཁོ་ཕྱོགས་བསྒྲིགས།
བྱེད་ལག་ཆ་བསྡུས་པ་ཡིན། ། ཁ་ཆུ་ཐར་ཐར་བྱེད་པ་འདི། ། ས་ལ་
ཆག་ཆག་འདེབ་པ་མིན། ། སྔོན་སྤྱད་ལོངས་སྤྱོད་ཐམས་ཅད་ལ། །
ཞེན་ལོག་ཐུད་ཀྱིས་འདེབ་པ་ཡིན། །མི་གསལ་ལྡབ་ལྡིབ་སྨྲ་བ་འདི། །
སྐད་རིགས་གཞན་ཞིག་ཤོད་པ་མིན། །དོན་མེད་ངག་འཁྱལ་སྨྲ་ཆེས་
པས། །ལྕེ་ཡང་ཨ་ཐང་ཆད་པ་ཡིན། ། བཞིན་རས་བསྡུས་ཤིང་མདོག་
ངན་པ། །སྤྲེའུའི་འདྲ་འབག་གྱོན་པ་མིན། །གཡར་བོའི་ལང་ཚོ་ཕྱིར་
ཁྱེར་བས། །མི་སྡུག་རང་མདོག་བསྟན་པ་ཡིན། ། མགོ་བོ་ཡུག་ཡུག་
བྱེད་པ་འདི། །བཞན་གྱི་བྱ་བར་འཕྱ་བ་མིན། །མཐར་བྱེད་དབྱུག་
པའི་སྣེ་ཕོག་པས། ། མ་བཟོད་ཀླད་པ་འདར་བ་ཡིན། ། ལམ་ལ་ཁ་
གཏོད་བསྒྱུར་བ་འདི། ། རྒྱ་ཁབ་བོར་ནས་ཚོལ་བ་མིན། ། ས་ལ་ལང་
ཚོའི་ནོར་བུ་དང༌། ། དྲན་པ་སྟོར་བའི་རྣམ་འགྱུར་ཡིན། །ལངས་ཚེ་
སུག་བཞི་འཛུག་པ་འདི། ། ཕྱུགས་ཀྱི་ལད་མོ་བྱས་པ་མིན། །བྱིན་པས་
ལུས་བོ་མ་ཐེག་པའི། །རམ་འདེགས་ལག་པས་བྱེད་པ་ཡིན། ། སྡད་ཚེ་
ཆེམ་གྱིས་ལྷུང་པ་འདི། ། གྲོགས་ལ་འཁང་ར་བྱེད་པ་མིན། ། སྤྲོ་དགའི་
སེམས་ཀྱི་དཔྱང་ཐག་དང་། ། ལང་ཚོའི་ཟུངས་ཐག་ཆད་པ་ཡིན། །
འགྲོ་ཚེ་ཡོམ་ཡོམ་འཁྱོར་བ་འདི། །མི་ཆེན་གོམ་སྟབས་བྱེད་པ་མིན། །
ན་ཚོད་ཁུར་བོ་ཧ་ཅང་རང། །ལྕི་བས་ཡོ་དྲང་ཤོར་བ་ཡིན། །ལག་པ་
ཡབ་ཡབ་འདར་བ་འདི། །ནོར་ལ་ཧབ་ཤ་བྱེད་པ་མིན། །ལག་པར་
འོང་ཚད་གཅིག་ཅར་དུ། །གཤིན་རྗེས་ཕྲོགས་ཀྱིས་དོགས་པ་ཡིན། །
བཟའ་བཏུང་ཉུང་ཤས་སྤྱོད་པ་འདི། །ཟས་ལ་སེར་སྣ་བྱེད་པ་མིན། །



བསླབ་བྱ་ཉེར་མཁོ་ཕྱོགས་བསྒྲིགས།
111
ལྟོ་བའི་མེ་དྲོད་ཉམས་པ་ཡིས། ། མི་རྒན་སྐྱེལ་གྱིས་དོགས་པ་ཡིན། །
གོས་ཆུང་སྲབ་བདེ་གྱོན་པ་འདི། ། ཡང་ཆས་བྱས་ནས་འཁྲབ་རྒྱུ་་་
མིན། །ནང་གི་ལུས་སྟོབས་ཤོར་བ་ཡིས། །གོས་ཀྱང་ཁུར་དུ་སོང་བ་
ཡིན། ། སྟོད་དབུགས་འཚང་ཞིང་ཕུ་འདེབ་པ། །གཞན་ལ་སྔགས་
ལྕག་བརྡེག་པ་མིན། ། དབུགས་ཀྱི་འགྱུ་བ་བྲེང་བྲེང་འདི། ། ནམ་་་
མཁར་ཡལ་འདོད་སྔ་ལྟས་ཡིན། ། བྱ་སྤྱོད་ ཐམས་ཅད་འགྱུར་་་་་་
འདི། །ཅོལ་ཆུང་གང་དྲན་བྱེད་པ་མིན། །རྒས་པས་གདོན་གྱིས་ཟིན་
པ་ཡིས། །རང་འདོད་དབང་ན་མེད་པ་ཡིན། །ལས་དོན་ཐམས་ཅད་
བརྗེད་པ་འདི། །སྣང་ཆུང་ཧར་རྒྱག་བྱས་པ་མིན། །རྟེན་གྱི་དབང་བོ་
ཉམས་པ་ཡིས། །དྲན་རིག་ཤེས་པ་རྡིབ་པ་ཡིན། །ད་ལྟ་ང་ལ་འཕྱ་མི་
དགོས། །རྒས་པ་མ་བགོས་སྤྱི་ན་ཡོད། །ལོ་གསུམ་ལོན་དུས་ཁྱད་ལ་
ཡང་། ། བང་ཆེན་སྔ་མ་སླེབ་ནས་འོངས། ། ངས་བཤད་རྣ་བར་མི་
འགྲོ་སྟེ། །ཉམས་མྱོང་ནང་ནས་སྐྱེས་ཏེ་འོངས། །དེང་སང་ཚེ་ལོ་མར་
འགྲིབ་པས། ། ང་ཡི་ལོ་ཙམ་ཁྱོད་མི་སྡོད། ། གལ་ཏེ་བསྡད་ན་ཚོད་
འདི་ལ། །ཁ་ཡང་ཆེར་གྲག་མི་ནུས་མོད། །བྱས་པའི་ལན་དུ་གཞོན་
ནུ་ཡིས། །མིས་འཕྱ་ཁྱིས་འགོམ་བླ་འཚོང་བོ། །ཁྱོད་འདྲ་བྱས་ཏེ་སྡོད་
པ་ལས། ། སྔོན་དུ་ཤི་ན་དགའ་ཞེས་ཟེར། ། ལན་དུ་ རྒད་པོ་ཁྲེལ་་་
འཛུམ་བཅས། །ཚེ་རིང་སྐྱིད་རྒྱག་འདོད་པ་ལ། །རྒས་པ་མི་འདོད་ཨ་
རེ་གླེན། ། ཤི་ཡང་སྐྱིད་རྒྱུ་དཀའ་མོ་ཡིན། ། དད་ཟས་དཀོར་ཟས་མ་
ཟོས་ཤིང་། ། དམ་ཚིག་སྡོམ་པ་ཚུལ་བཞིན་བསྲུངས། ། ཐོས་བསམ་



112
བསླབ་བྱ་ཉེར་མཁོ་ཕྱོགས་བསྒྲིགས།
སྒོམ་པ་བྱས་ཡོད་ན། །ནམ་ཞིག་ཤི་ཡང་སྐྱིད་པ་ཡིན། །ང་ནི་དེ་འདྲ་
ཅུང་ཟད་ཀྱང་། ། སེམས་ལ་འཛིན་རྒྱུ་མི་འདུག་པས། ། ཕུང་བོ་རྒས་
རུང་གསོན་ན་དགའ། ། ཞག་གཅིག་ཡིན་ཀྱང་བསྡད་ན་སྙམ། །བྱས་
པས་གཞོན་ནུ་བློ་འགྱུར་ཏེ། །བདེན་ནོ་བདེན་ནོ་རྒད་པོ་བདེན། །
མིག་གིས་མངོན་སུམ་མཐོང་བ་དང་། ། ཁྱོད་ཀྱི་བཤད་པ་ངོ་འཕྲོད་
པས། །དམར་ཁྲིད་སེམས་ལ་འབབ་པ་བྱུང་། །རྒས་པའི་སྡུག་བསྔལ་
ཡ་རེ་ང་། ། རྒན་པོ་གོ་མཐོང་རིག་གསུམ་ཆེ། །འཇིགས་པ་དེ་འདྲ་མི་
འབྱུང་བའི། །ཐབས་ཤིག་ཡོད་ན་དྲང་བོར་ཤོད། །བྱས་པས་རྒད་པོ་
འཛུམ་བཞིན་དུ། ། དེ་ཡི་ཐབས་ཡོད་ལས་ཀྱང་སླ། །བྱེད་ཀྱང་ཕལ་
ཆེར་མི་དགོས་མོད། །སྐྱེས་ཚད་ཐམས་ཅད་འཆི་ན་ཡང་། ། རྒས་ནས་
འཆི་བ་ཉུང་ཤས་ཡིན། །དགོས་རྒྱུ་མི་འཆིའི་ཐབས་དགོས་ཀྱང་། །དེ་
ནི་གང་དུ་སོང་ཡང་མེད། །སྔོན་བྱོན་སངས་རྒྱས་བྱང་སེམས་དང་། །
སྐྱེས་ཆེན་རྒྱལ་བློན་ཐམས་ཅད་འདས། །ད་ལྟ་བཞུགས་པ་ཀུན་ཀྱང་
འདའ། ། ཁྱོད་རང་གཅིག་པུར་གང་ནས་སྡོད། །དེ་བས་ཆོས་ཤིག་
བྱེད་ནུས་ན། ། རྒས་པས་ལུས་པོ་རྒུད་ན་ཡང་། ། སེམས་ལ་དགའ་
སྤྲོའི་གདེང་ཞིག་ཡོད། ། འཆི་བ་ཐོག་ཏུ་བབས་ན་ཡང༌། །བུ་ཆུང་ཕ་
ཁྱིམ་འགྲོ་བ་འདྲ། །ཐབས་ཀྱི་ཡང་རྩེ་འདི་ལས་ལྷག། སངས་རྒྱས་
ལ་ཡང་གསུང་དུ་མེད། །མི་རྒན་ང་ཡི་སྙིང་གཏམ་ཡིན། །འོན་ཀྱང་
ངས་བཤད་ཁ་ན་མེད། །རང་དོན་རང་གིས་བསམ་བློ་ཐོངས། །བྱས་
པས་གཞོན་ནུས་ལེགས་སོ་ལེགས། ། འོན་ཀྱང་གཉེན་གྱི་ལས་དོན་
།



བསླབ་བྱ་ཉེར་མཁོ་ཕྱོགས་བསྒྲིགས།
113
དང་། །ཁང་གཞི་ནོམ་པའི་གཏོང་ལེན་སོགས། །བྱ་བ་ལས་དོན་འཕྲོ་
མང་བས། ། ལོ་འགར་ཁོམ་པ་མི་འདུག་ཀྱང༌། ། དེ་རྗེས་ངེས་ པར་
ཆོས་ཤིག་བྱེད། ། དེ་དུས་ངེད་གཉིས་འཕྲད་དགོས་ཟེར། ། རྒད་པོ་
ཤིན་ཏུ་མ་མགུ་བར། །ཁྱོད་ཀྱི་བསམ་དོན་སྟོངས་པ་ཡིན། །ལོ་འགའི་
འཕྲོ་ནས་བྱེད་སྙམ་པ། །ང་ལའང་སྔ་མོ་ཞིག་ནས་ཡོད། །ལས་འཕྲོ་
མི་རྒན་ ཁ་སྦུ་བཞིན། ། བཅད་ཀིན་བཅད་ཀིན་ཇེ་མང་ཡིན། ། ལོ་
འགའ་ལོ་འགའ་མ་ཚར་བའི། ། ངང་ལ་མི་ཚེ་ཚར་ནས་ཐལ། ། ཕྱི་
བཤོལ་འདི་ཡིས་ཐམས་ཅད་བསླུས། །ཁྱོད་ལ་ཆོས་ཀྱི་རེ་བ་མེད། །
དོན་མེད་ཁ་བཤད་ཉི་མ་འཕུལ། །དེ་བས་ཁྱེད་རང་ཡུལ་དུ་སོང༌། །
རྒད་པོ་མ་ཎི་འདོན་དུ་ཆུག། བྱས་པས་གཞོན་ནུ་ཧ་ལས་ཏེ། ། རྒད་
པོ་རྟོག་དཔྱོད་མི་གཏོང་བར། །དེ་འདྲ་ཟེར་ལུགས་གང་ན་ཡོད། །བྱ་
བ་ལས་དོན་འདི་ཙམ་ཞིག། བསྐྱུར་ནས་འཇོག་ལུགས་ཇི་ལྟར་་་་
ཡོད། །བྱས་པས་རྒད་པོས་ཨ་ཧ་ཧ། །ང་ལ་དེ་སྐད་བྱས་ཆོག་སྟེ། །ལྷོ་
ཕྱོགས་འདི་ན་བྱ་བའི་འཕྲོ། །ཨེ་འགྲུབ་རྟོག་དཔྱོད་མི་གཏོང་བའི། །
རྒད་པོ་བཙན་པོ་མ་ཞིག་ཡོད། ། དེ་ལ་གྲོས་ཤིག་ཨེ་ཆུད་ལྟོས། །དེ་
ཡིས་ཧབ་རྒྱུག་བྱས་པའི་ཉིན། ། རྒན་གཞོན་མཐོ་དམན་ཐམས་ཅད་
ཀྱི། །ལས་འཕྲོ་རྩི་སྐུད་བྲེགས་པ་བཞིན། །ཟེད་དེ་བཞག་ནས་འགྲོ་
ཀིན་སྣང་། ། དེ་དུས་མི་སྐྱུར་ཐབས་མེད་ཡིན། ། གནས་ལུགས་མི་་
འཆོལ་དབང་མེད་ཡིན། ། ནམ་རྐྱང་བསྐྱུར་ནས་འགྲོ་བ་ལ། ། ད་ལྟ་
བསྒྱུར་ན་དོན་ཡོད་ཡིན། །འོན་ཀྱང་ཕན་པར་སྨྲ་བ་དཀོན། །དེ་བས་



114
བསླབ་བྱ་ཉེར་མཁོ་ཕྱོགས་བསྒྲིགས།
དེ་ལ་ཉན་པ་དཀོན། །བྱས་པས་གཞོན་ནུས་ཕྱག་བཙལ་ཏེ། །བླ་མ་
དབུ་གདུགས་སྐོར་མཁན་ནས། །དགེ་བཤེས་ཆེ་གཉན་ཚོ་ལ་ཡང་། །
གདམས་པ་འདི་ལས་ཟབ་མི་འདུག། རྒད་པོའི་ཚུལ་བཟུང་དགེ་
བའི་བཤེས། ། ཁྱེད་ཀྱིས་ཅི་གསུངས་བཞིན་དུ་བྱེད། ། ད་དུང་་་་་་
གདམས་པ་ཐུགས་རྗེས་གཟིགས། ། བྱས་པར་རྒད་པོས་འོ་ན་
ལེགས། །རྒད་པོས་མ་མྱོང་དགུ་མྱོང་ཡང༌། ། དང་བོར་ཆོས་ཀྱི་རྐང་
ཚུགས་པ། །འདི་ལས་དཀའ་ཞིག་མི་འདུག་པས། ། རྒས་ཤིང་འཁོག་
ནས་ཡོང་ས་མེད། །བྱེད་ན་གཞོན་པའི་དུས་འདིར་གྱིས། །གཞོན་
དུས་རྐང་ཞིག་འཛུག་ཐུབ་ན། ། རྒས་ཀྱང་ལག་ལེན་སླ་ཚོད་རེད། །
ཆོས་ཀྱི་གནད་ཅིག་གོ་བྱུང་ན། །ཅི་བྱས་ཆོས་སུ་འགྲོ་ཚོད་རེད། ། བློ་
སྣ་མ་མང་དྲན་ཐོག་རང་། །འདི་ནས་ཆོས་ལ་ཆིག་དྲིལ་མཛོད། ། རྩ་
བ་བཤེས་གཉེན་ཚུལ་བཞིན་སྟེན། ། དམ་ཚིག་སྡོམ་པ་མིག་བཞིན་
སྲུངས། །འདི་སྣང་འཁྲི་བ་རྦད་ཀྱིས་ཆོད། ། བློ་བཟང་རྒྱལ་བསྟན་
སྙིང་བོ་ལ། །ཐོས་བསམ་སྒོམ་གསུམ་གཅིག་ཏུ་དྲིལ། ། རྒྱབ་བརྟེན་
བསག་སྦྱང་ལ་འབད་ན། ། སངས་རྒྱས་ལག་པའི་རྩེ་ན་ཡོད། །ཨ་རེ་
དགའ་ལ་ཨ་རེ་སྐྱིད། །བུ་གཅེས་བསམ་པ་འགྲུབ་ནས་ཡོང་། །བྱས་
པས་གཉིས་ཀ་གྲོས་མཐུན་ཏེ། ། དེ་ཡི་ ཉིན་མོ་རིང་ནས་བཟུང་། །
ཆོས་བརྒྱུད་དྲི་མས་མ་སྦགས་པའི། ། དམ་ཆོས་སྒྲུབ་པ་ལྷུར་བླངས་
སོ། ། དེ་ལྟར་རྒན་གཞོན་འཆར་སྒོ་དང༌། ། ཉམས་ལ་དཔག་པའི་་
གཏམ་འདི་ཡང་། ། རང་གཞན་མཐའ་དག་ཉམས་ལེན་ལ། །བློ་ཁ་



བསླབ་བྱ་ཉེར་མཁོ་ཕྱོགས་བསྒྲིགས།
115
ཕྱོགས་པའི་རྒྱུར་གྱུར་ཅིག། རང་ལ་ཉམས་མྱོང་མ་མཆིས་ཀྱང་། །
སེམས་ཅན་མོས་པ་སྣ་ཚོགས་པར། ། འདི་འདྲ་ཡིས་ཀྱང་ཕན་སྲིད་
སྙམ། ། དཀོན་མཆོག་བསྟན་པའི་སྒྲོན་མེས་བྲིས། །འདི་ལ་རྟོག་བཟོ་
ཙམ་ཞིག་མ་ ཡིན་གྱི་བཞི་བརྒྱ་བ་ལས། ཁྱོད་རིང་གསོན་པ་ལ་་་་་
དགའ་ཞིང་། །རྒན་ཉིད་ལ་ཁྱོད་མི་དགའ་ན། །ཨེ་མ་ཁྱོད་སྤྱོད་སྐྱེ་བོ་
ནི། །འདྲ་ལ་དམ་པ་ལྟ་བུར་འགྱུར། །ཞེས་དང༌། དེའི་འགྲེལ་བ་
ཟླ་བས་མཛད་པ་ལས། མི་རྒན་པོ་འགའ་ཞིག་སྐྱེད་མོ་ཚལ་དུ་་་
ཞུགས་པ་ལ་གཞོན་ནུ་རྣམས་ཀྱིས་རྒད་པོ་ཁྱོད་གཟུགས་ངན་ནོ་ཞེས་
བཞད་གད་དུ་བྱེད་ཅིང་དེ་རྣམས་ཀྱིས་ཡུན་རིང་དུ་གསོན་པར་འདོད་
པའང་ཡིན་ཏེ། དེའི་ཕྱིར་དེ་རྣམས་ཀྱི་སྤྱོད་པ་ནི་རྨོངས་པའི་སྐྱེ་བོ་
དང་འདྲ་བ་ཁོ་ན་ལ་དམ་པ་ལྟར་འགྱུར་རོ། ། དེའི་ཕྱིར་དེ་ལྟར་ན་
བདག་ཉིད་ཀྱི་སྡུག་བསྔལ་རིག་པས་གཞན་འཆི་བ་ན་གཞན་དག་ཀྱང་
འདི་ལྟ་བུའི་ཆོས་ཅན་ནོ་ཞེས་སྐྱོ་བ་དང་ལྡན་པར་བྱ་དགོས་སོ། །ཞེས་
པའི་དགོངས་པ་གསལ་བར་བྱས་པ་ཡིན་ནོ། །



116
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །བོད་ལ་སློབ་གཉེར་དུ་སོང་བ་རྣམས་ལ་བསླབ་བྱ་
བྱས་པ་མུ་ཐི་ལའི་ཕྲེང་བ་བཞུགས་སོ། །
ཨ་ལག་ཤ་ངག་དབང་བསྟན་དར་གྱིས་མཛད།
ཨོཾ་བདེ་ལེགས་སུ་ གྱུར་ ཅིག	ལེགས་སྨོན་གྱིས་བསྐྲུན་དལ་་
འབྱོར་འཁྲི་ཤིང་རྩེར། །མང་ཐོས་མེ་ཏོག་རྣམ་པར་རྒྱས་ཤུལ་དུ། །
མཁས་མང་འབྲས་བུ་ཡོངས་སུ་སྨིན་པའི་དྲིས། །རབ་འབྱམས་སྤྲོ་བ་
དག་གི་སྙན་གྱི་སྒོར། །ལུང་གི་ཆུ་གཏེར་དབུས་སུ་རྟག་ཉལ་ཡང་། །
རྟོགས་པའི་ཡོན་ཏན་གཤེར་གྱིས་མ་བརླན་པའི། ། ཤེས་ རྒྱུད་སྐམ་
ཐག་ཆོད་པའི་རྡོ་ཡི་སྤུན། །བཅོལ་ཆུང་ཞིག་གིས་འདི་སྐད་གསོལ་ལ་
དགོངས། ། རྟོག་གེའི་རིགས་པ་རྣོ་བ་ཙམ་ཞིག་ལ། ། མཁས་པ་མགུ་
བའི་གནའ་སྐད་མི་འདུག་པས། །གཞུང་གི་དོན་ལ་འབྱོར་ངེས་སློབ་
གཉེར་ཞིག། རྡོ་རུས་ཐུག་ངེས་ཡོང་བ་གལ་ཆེའོ། །དེ་ཕྱིར་གྲྭ་བ་སོ་
འགལ་འདུ་ལ། ། གོ་ལུགས་མི་འདྲ་བ་རེ་ཡོང་ངེས་གཤིས། །
འཇམ་མགོན་བླ་མའི་ཁུངས་དང་ཉེར་གཏུགས་ཏེ། ། བརྡར་ཤ་ཆོད་
ངེས་གྱིས་ཤིག་གྲོགས་པོ་དག། སྒོས་སུ་སྔགས་ལ་བག་ཆགས་མ་ཐེབ་
ན། ། སངས་རྒྱས་ལས་ཀྱང་དཀོན་པའི་རྡོ་རྗེའི་ཐེག། ཅེས་སོགས་
སོའི་



བསླབ་བྱ་ཉེར་མཁོ་ཕྱོགས་བསྒྲིགས།
117
བསྔགས་པ་བརྗོད་པའི་དགོས་པ་ཡང་། ། སྟོར་ཉེན་ཆེའོ་སྙིང་གི་་་་
གྲོགས་པོ་དག། མང་དུ་ཐོས་ཀྱང་འཆད་ལ་མི་མཁས་ན། །ལྕེ་བརྒྱ་
སྤྲུལ་ནས་སྨྲས་ཀྱང་ལྐུགས་པ་ཡིན། །རྩོད་ལ་མཁས་ཀྱང་རྩོམ་ཚུལ་མི་
ཤེས་ན། །མཁས་པའི་སྙན་པ་རང་དང་མཉམ་དུ་འཆི། །ཁ་ནས་རྩོམ་
ཀྱང་སུག་བྲིས་མི་འབྱོར་ན། །དཔའ་རྩལ་ཆེ་བའི་ལག་རྡུམ་གཉིས་པ་
ཡིན། །རྩོམ་ཚིག་ཡི་གེ་གཞུང་བཞིན་མ་བྱུང་ན། །མཁས་པ་ཁྲེལ་ཞིང་
དོན་ལོག་སྟོན་ཉེན་ཆེ། །ཡི་གེ་དག་ཀྱང་སྙན་ངག་མི་ལྡན་ན། །ཡིད་
འོང་མཛེས་མ་གོས་ཧྲུལ་གྱོན་པ་བཞིན། །མངོན་བརྗོད་གསར་སྙིང་
བརྡའ་ཡིས་མ་སྤུད་ན། ། གྲོང་ཚིག་འདྲེས་པས་མཁས་རྣམས་བཞད་
པའི་རྒྱུ། །དེའི་ཕྱིར་རིག་གནས་ཀུན་ལ་མཁས་པ་དང༌། །མདོ་སྔགས་
ཟུང་ལ་རིག་རྩལ་ཅི་ཡོད་ཀྱིས། ། མཁས་ པར་སྦྱངས་ནས་ ཕ་ཡུལ་
འདིར་ཕེབས་ནས། །ད་གཟོད་བསྟན་པའི་ཞབས་འདེགས་འགྱུར་རོ་
སྙམ། །དེ་རིང་ཐུག་ཀྱང་ལབ་རྒྱུ་འདི་ལས་མེད། །ནངས་པར་ཤི་ཡང་
ཁ་ཆེམས་འདི་རང་ཡིན། །ཞུས་པ་འདི་ལ་ཞུས་དག་མ་དགོས་པར། །
གང་ཞུས་དགོངས་པའི་ཡུལ་དུ་བསྐྱུད་མེད་འཚལ། ། བླ་མ་བདེན་
ཚིག་གྲུབ་པའི་བདེན་མཐུ་དང་། །བླ་མ་སྐུ་གསུམ་བརྙེས་པའི་བྱིན་
རླབས་དང་། ། བདག་ཅག་ལྷག་ བསམ་འཛོམས་པའི་རྟེན་འབྲེལ་་་
གྱིས། ། ཁྱེད་ཅག་ཅི་བསམ་དེ་ལྟར་འགྲུབ་གྱུར་རིག། ཨ་ལ་ཤའི་ལྷ་
རམས་པས་སྨྲས་པའོ། །



118
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ཉམས་ལེན་སྟོན་པའི་གདམས་པ་བཞུགས་སོ། །
ཡོངས་འཛིན་ཡེ་ཤེས་རྒྱལ་མཚན་གྱིས་མཛད།
ཡང་ཡང་དུ་
ན་མོ་གུ་རུ། སྐྱབས་གསུམ་ཀུན་འདུས་ཀྱི་ངོ་བོ། ། བཀའ་
དྲིན་གསུམ་ལྡན་གྱི་བླ་མ། ། འབྲལ་མེད་སྤྱི་ གཙུག་ ཏུ་སྒོམས་ལ། །
ཤུགས་དྲག་དད་གུས་ཀྱི་སྒོ་ནས། །བཀའ་བཞིན་སྒྲུབ་པ་ལ་འ
འཚལ། ། རྙེད་དཀའ་དོན་ཆེན་གྱི་རྟེན་འདི། ། ནམ་མཁའི་གློག་་་་
དམར་དང་འདྲ་བར། །སྐད་ཅིག་མྱུར་བ་རུ་འཇིག་པའི། །ངང་ཚུལ་
ང་དུ་སོམས་ལ།
ཡེངས་མེད་སྒྲུབ་པ་ལ་སྦྱོར་ཞིག། ཚེ་་
འདིའི་ཉེ་དུ་དང་མཛའ་གྲོགས། ། ཚོང་འདུས་ མགྲོན་པོ་དང་འདྲ་
བར། །མྱུར་བར་སོ་སོ་རུ་གྱེས་པའི། །ངང་ཚུལ་ཡང་ཡང་དུ་སོམས་
ལ། ། ཚེ་འདིའི་འཁྲི་བ་ཀུན་ཆོད་ ཅིག། སྐྱེས་ཆེན་ཕ་རོལ་ ཏུ་
འདེགས་དུས། །མགོན་སྐྱབས་བླ་མ་དང་དཀོན་མཆོག། ཕན་ངེས་
དམ་ཆོས་ལས་ མེད་ པས། ། བློ་འགེལ་ ཐག་ཆོད་ཀྱི་བསམ་ པས། །
སྐྱབས་འགྲོ་དུས་དྲུག་ཏུ་མཛོད་ཅིག། སྲིད་པའི་ཕུན་ཚོགས་ཀྱི་་
དགའ་སྟོན། །རྨི་ལམ་སྒྱུ་མ་ཡི་དཔལ་ལྟར། ། མི་རྟག་མི་བརྟན་ཅིང་
བསླུ་བའི། །ངང་ཚུལ་རྒྱུན་ལྡན་དུ་སོམས་ལ། །ཞེན་ལོག་སྐྱོ་ཤས་རང་
སྒོམས་ཤིག། མངོན་མཐོ་ངེས་ལེགས་ཀྱིས་བསྡུས་པའི། །ཡོན་ཏན་



བསླབ་བྱ་ཉེར་མཁོ་ཕྱོགས་བསྒྲིགས།
119
ཅིག།
ཐམས་ཅད་ཀྱི་གཞི་རྟེན། ། རྣམ་དག་ཚུལ་ཁྲིམས་ཉིད་ཡིན་པས། །སྒོ་
གསུམ་དྲན་ཤེས་ཀྱིས་ཟུངས་ལ། ། འཆི་ཚེ་འགྱོད་མེད་ཅིག་མཛོད་
ཕ་མ་རིགས་དྲུག་གི་ སེམས་ཅན། །ཉམ་ ཐག་ སྡུག་བསྔལ་
གྱིས་མནར་བའི། །ངང་ཚུལ་རྒྱུན་ལྡན་དུ་སོམས་ལ། །བྱམས་དང་
སྙིང་ རྗེ་ ཡིས་ དྲངས་ པའི། །བྱང་ སེམས་ རྒྱུན་ ལྡན་ དུ་ སྒོམས་ ཤིག།
ཁམས་གསུམ་འཁོར་བ་འདིར་འཆིང་བྱེད། །བདག་འཛིན་འཁྲུལ་བ་
འདི་ཡིན་པས། །བླ་མའི་གདམས་ངག་གི་བདུད་རྩིས། །བློ་མིག་རབ་
རིབ་ཀུན་ཁྲུས་ལ། །སེམས་ཀྱི་གནས་ལུགས་ལ་ལྟོས་ཤིག། ཡི་དམ་
དཀྱིལ་འཁོར་གྱི་ལྷ་ཚོགས། །དཔའ་བོ་མཁའ་འགྲོ་ཡི་སྤྱན་སྔར། །ཇི་
ལྟར་ཁས་བླངས་ཀྱི་དམ་ཚིག། ངོ་ལྐོག་མེད་པ་རུ་སྲུངས་ལ། །ཡི་དམ་
མཉེས་པ་ཞིག་མཛོད་ ཅིག། ཐོག་མ་མེད་པ་ནས་གོམས་པའི། །
བག་ཆགས་ཐ་མལ་གྱི་སྣང་ཞེན། ། སྤྲོས་བྲལ་ཆོས་དབྱིངས་སུ་སྦྱོངས་
ལ། ། དག་པ་རབ་འབྱམས་ཀྱི་འཁོར་ལོ། ། དག་སྣང་མོས་གུས་སུ་
སྒོམས་ཤིག། ཚང་ལ་མ་ནོར་བའི་ལམ་བཟང་། ། བྱང་ཆུབ་ལམ་
རིམ་ལས་ལྷག་པ། ། ཞིང་ཁམས་གང་ན་འང་མེད་པས། །འདུན་མ་
ཆིག་སྒྲིལ་དུ་གྱིས་ལ། ། ཚེ་དང་སྒྲུབ་པ་ནི་སྙོམས་ཤིག། མདོ་སྔགས་
གསུང་རབ་ཀྱི་སྙིང་བོ། །མགོན་པོ་ཨ་ཏི་ཤའི་མན་ངག། འཇམ་མགོན་
བླ་མ་ཡི་ཐུགས་བཅུད། །བརྩེ་བའི་བསམ་པ་ཡིས་བྱིན་པ། །བརྗེད་
མེད་སྙིང་དབུས་སུ་ཆོངས་ཤིག།



120
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །མན་ངག་སྙིང་བོ་བཞུགས་སོ། །
ཡོངས་འཛིན་ཡེ་ཤེས་རྒྱལ་མཚན་གྱིས་མཛད།
ན་མོ་གུ་རུ། གསུང་རབ་ཀུན་གྱི་སྙིང་བོའི་དོན། །གྲུབ་ཆེན་
རྣམས་ཀྱི་ཐུགས་དམ་མཐིལ། །ཟབ་ལམ་བླ་མའི་རྣལ་འབྱོར་གྱི། །
མན་ངག་སྙིང་བོའི་རྩ་ཚིག་བྲི། ། འདི་ཕྱིའི་ལེགས་ཚོགས་མ་ལུས་་་
པའི། །གཞི་དང་རྟེན་དང་རྩ་བ་ནི། །ལམ་སྟོན་བཤེས་གཉེན་དམ་པ་
སྟེ། །དེ་ཡི་རྣལ་འབྱོར་སྒོམ་ཚུལ་ནི། །མ་ནོར་ལམ་བཟང་སྟོན་བྱེད་
པའི། །བཤེས་གཉེན་དམ་པའི་སྐུ་གཟུགས་ལ། །ཕྱོགས་བཅུ་རྒྱལ་བ་
ཀུན་བཞུགས་པར། ། ཁྱབ་བདག་རྡོ་རྗེ་འཆང་གིས་གསུངས། ། དེ་
ཕྱིར་སངས་རྒྱས་ཀུན་འདུས་སུ། །བཅོས་མིན་ངེས་པ་རྙེད་གྱུར་ན། །
གཤེས་གཉེན་བསམ་པས་བསྟེན་ཚུལ་གྱི། །གནད་ཀྱི་མན་ངག་དེ་
ཉིད་དོ། །འདི་ཕྱིའི་ལེགས་ཚོགས་ཇི་སྙེད་པ། །དགེ་བའི་བསམ་པ་
ཉིད་ལས་འབྱུང༌། ། དགེ་སེམས་སྐྱེ་བ་བླ་མ་ལ། ། རག་ལས་ཕྱིར་ན་
ལེགས་ཚོགས་ཀུན། །བླ་མའི་མཐུ་ལས་འབྱུང་བར་ངེས། །རྒྱལ་ཀུན་
ངོ་བོར་བལྟ་བ་ནི། །དང་བའི་དད་པ་སྒོམ་ཚུལ་ལོ། །ལེགས་ཚོགས་
ཀུན་གྱི་འབྱུང་གནས་སུ། །བལྟ་བ་ཡིད་ཆེས་སྒོམ་ཚུལ་ལོ། །ཅི་གསུང་



བསླབ་བྱ་ཉེར་མཁོ་ཕྱོགས་བསྒྲིགས།
121
བཀའ་བཞིན་སྒྲུབ་བྱེད་པ། །མངོན་འདོད་དད་པའི་སྐྱོང་ཚུལ་ལོ། །
མི་འདོད་རྐྱེན་ངན་བྱུང་བ་སོགས། ། གལ་ཆེའི་གནས་སྐབས་ཐམས་
ཅད་དུ། །བླ་མ་སྤྱི་བོར་བསྒོམ་བྱས་ནས། ། ཕུར་ཚུགས་གསོལ་་་་་་
འདེབས་བྱེད་པ་གཅེས། །རྒྱ་ཆེན་བསོད་ནམས་གསོག་འདོད་ཚེ། །
བླ་མ་མདུན་དུ་བསྒོམ་བྱས་ནས། ། མཆོད་ཚོགས་རྒྱ་མཚོས་མཆོད་པ་
གཅེས། ། འདི་ཕྱི་བར་དོའི་གནས་ སྐབས་སུ། ། བླ་མ་སྙིང་དབུས་་་
བསྒོམ་བྱས་ཏེ། །རང་གི་སེམས་དང་བླ་མ་གཉིས། །དབྱེར་མེད་བསྲེ་
བ་མན་ངག་གོ ། དད་ལྡན་གདུལ་བྱས་གསོལ་བཏབ་ཚེ། ། རང་
སེམས་བླ་མ་དབྱེར་མེད་དུ། །བསྒོམ་ནས་བླ་མའི་ཕྱག་གཡས་ཀྱིས། །
གཞན་ལ་བྱིན་རླབས་བྱེད་པར་བསམ། ། གཞན་གྱིས་ཕྱག་སོགས་བྱེད་
པའི་ཚེ། །བླ་མ་ཉིད་ལ་ཕྱག་བྱེད་པར། །བསམ་ན་རང་གཞན་ཀུན་
ལ་ཕན། ། ཉོན་མོངས་འཁྲུལ་སྣང་ ཤར་བའི་ཚེ། ། སྙིང་དབུས་་
བཞུགས་པ་བླ་མ་རྗེ། །སྤྱོད་ངན་འདི་ཡིས་ཐུགས་ཁྲེལ་ཞེས། །བསམ་
ན་དེ་མ་ཐག་ཏུ་བཟློག། དགེ་སེམས་གསར་དུ་སྐྱེས་པའི་ཚེ། །བླ་
མའི་བྱིན་རླབས་འདི་འོ་ཞེས། །བསམས་ནས་བཀའ་དྲིན་རྗེས་དྲན་
ཏེ། །གུས་པས་མཆོད་ལ་བརྩོན་པར་བྱ། །མདོར་ན་ཡབ་རྗེ་དམ་པའི་
བཀའ། །གསུང་རབ་སྙིང་བོའི་མཐར་ཐུགས་པ། ། གསང་བ་ལས་
ཀྱང་ཆེས་གསང་བའི། །མན་ངག་གནད་ཀྱི་དོན་པོ་ནི། །རང་སེམས་
བླ་ མ་ ཡི་ དམ་ གསུམ། ། དབྱེར་མེད་ གཅིག་ ཏུ་ བསྲེས་བྱས་ནས། །
གཉིས་སྤངས་མཁའ་དབྱིངས་དབུས་དག་ ཏུ། ། དྲན་ཤེས་རྒྱ་ཡིས་་་



122
བསླབ་བྱ་ཉེར་མཁོ་ཕྱོགས་བསྒྲིགས།
བཅིངས་བྱས་ན། ། བདེ་ཆེན་འོད་གསལ་ཉིན་བྱེད་འཆར། ། ཉིན་
བྱེད་དེ་ཡི་འོད་ཟེར་གྱིས། །བཅུ་ཕྲག་བཅུ་དང་བཅུ་གཉིས་ཀྱིས། །
རྒྱན་གྱིས་སྤྲས་པའི་ལྷ་བུ་འབྱུང་། །ལྷ་བུ་དེ་ཡི་འོད་སྣང་གི །མཁའ་
ངས་ཡོངས་སུ་འགེང་བར་བྱེད། །འོན་ཀྱང་འཇིག་རྟེན་མེས་པོ་
སོགས། །མཐུ་ཆེན་གྱིས་ཀྱང་མི་མཐོང་ན། །སྐྱེ་བོ་ཕལ་བས་མཐོང་རེ་
སྐན། ། དེ་ཕྱིར་དེ་ལྟའི་ཚུལ་འདི་ལ། ། སྒྱུ་འཕྲུལ་དྲ་བ་ཞེས་སུ་་་་་
གྲགས། ། ཚུལ་འདི་འཇམ་མགོན་བླ་མ་ཡིས། ། སྙན་བརྒྱུད་མན་ངག་
འཛིན་པ་ཡིས། །སྙིང་གི་བུ་ལ་བརྩེ་བས་གདམས། །



བསླབ་བྱ་ཉེར་མཁོ་ཕྱོགས་བསྒྲིགས།
123
༄༅། །ཕ་མའི་དྲིན་ལན་བསབས་པའི་སྙིང་བོ་
བསྡུས་པ་བཞུགས་སོ། །
བིས་པ་ངག་དབང་མི་ཕམ་ཟླ་བས་མཛད།
ནེ་མོ། དུས་གསུམ་སངས་རྒྱས་ཐམས་ཅད་ཀྱི། །མཁྱེན་བརྩེ་
ནུས་པའི་རང་གཟུགས་སྤྱན་རས་གཟིགས། །བླ་མ་སྐལ་ལྡན་རྒྱ་མཚོ་
ཐུགས་རྗེ་ཅན། །བདག་གི་དྲིན་ཅན་ཕ་མ་ཐུགས་རྗེས་སྐྱོངས། །བླ་མ་
ཁྱེད་ལས་ལྷག་པའི་སྐྱབས་གནས་མེད། ། ཕ་མ་འདི་བས་ལྷག་པའི་
དྲིན་ཅན་མེད། ད་རེས་མིན་པ་དྲིན་ངོ་ཇི་ལྟར་ཤེས། ། དྲིན་ལན་
མྱུར་དུ་བསབ་ པར་ ཅིས་ཀྱང་འདོད། ། འདོད་པ་ཇི་བཞིན་འགྲུབ་
པར་བྱིན་གྱིས་རློབས། །ཐུགས་རྗེ་མ་ཆུང་བླ་མ་སྤྱན་རས་གཟིགས། །
ཀྱེ་མ་བདག་དང་ཕ་མ་རིགས་དྲུག་རྣམས། །མཐའ་མེད་འཁོར་བའི་
འཇིགས་ལས་བསྐྱབ་ཏུ་གསོལ། ། འཁོར་བ་འདི་ལ་ ཐོག་མཐའ་མ་
མཆིས་པས། །སྐྱེ་བ་འདི་ལ་གྲངས་ཤིག་ག་ལ་ཡོད། ། ལུས་རྟེན་འདི་
འདྲ་མ་བླངས་བྱ་བ་དང༌། །ཡུལ་ཕྱོགས་འདི་རུ་མ་སྐྱེས་བྱ་བ་མེད། །
བདག་ནི་ཁམས་གསུམ་༢ ལོར་བ་གར་སྐྱེས་ཀྱང་། །སྐྱེ་གནས་བཞི་པོ་
གང་ཡང་རུང་ པ༌ ཀར་སྤྲེས། ：བསེ་(༣། ས་མངའ་ྱ་དང་ཤིང་སྐྱེས་ ཐམས་ ས་



124
བསླབ་བྱ་ཉེར་མཁོ་ཕྱོགས་བསྒྲིགས།
ནི། ། དྲིན་ཅན་ཕ་མ་དག་ལ་བརྟེན་ནས་སྐྱེས། ། སྐྱེ་བ་ཐོག་མ་མེད་
ནས་ཡང་ཡང་དུ། །ཕ་མར་གྱུར་ནས་དྲིན་གྱིས་བསྐྱངས་པ་ཡི། །དྲིན་
ཅན་ཕ་མ་འདི་དག་སྙིང་རེ་རྗེ། །བླ་མ་སྤྱན་རས་གཟིགས་ཀྱིས་ཐུགས་
རྗེས་ཟུངས། །སྐྱེ་བ་སྔོན་གྱི་ལས་དང་སྨོན་ལམ་མཐུས། །ཚེ་འདིའི་ཕ་
མ་བུ་ཚར་གྱུར་པ་ལས། ། བརྩེ་གདུང་ལྷག་པར་ཆེ་བའི་དྲིན་ཅན་་
མ། །བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །ལྷ་བས་ལྷག་
པའི་རྙེད་དཀའ་དོན་ཆེ་བ། །ཆོས་ལྡན་མི་ལུས་ཡིད་བཞིན་ནོར་བུ་
འདི། ། ད་ལྟ་གང་ལས་རྙེད་པའི་དྲིན་ཅན་མ། ། བླ་མ་སྤྱན་རས་་་
གཟིགས་ཀྱིས་ཐུགས་རྗེས་ཟུངས། ། ཨ་མ་དྲིན་ཅན་ལུས་ཀྱི་སྒྲོམ་བུ་
ནས། ། ཤ་ཁྲག་རྡོས་བཅས་ཕུང་བོ་གཅེས་སྤྲས་ཀྱིས། ། ཟླ་ངོ་བཅུ་ལ་
ཁུར་བའི་དྲིན་ཅན་མ། །བླ་མ་སྤྱན་རས་གཟིགས་ཀྱིས་ཐུགས་རྗེས་
ཟུངས། ། ཐུར་སེར་རླུང་གིས་འབྱུང་བ་གཡོས་པའི་ཚེ། ། ཤ་རུས་ཁ་
ཁར་འདྲལ་བའི་སྡུག་མྱོང་ཡང་། ། སེམས་ལ་མི་དགའ་མེད་པའི་དྲིན་
ཅན་མ། །བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །མཇལ་
ནས་ཁྲག་དང་ཆུ་སེར་ལྷན་ཅིག་ལུས། །བཙས་མ་ཐག་ཏུ་གཙང་མའི་
ཆབ་ཀྱིས་བཀྲུས། །བྱི་དོར་གང་ལེགས་བགྱིས་པའི་དྲིན་ཅན་མ། །བླ་
མ་སྤྱན་རས་གཟིགས་ཀྱིས་ཐུགས་རྗེས་ཟུངས། ། ཤ་རུས་ཉོར་ཉོར་
ལེན་སྣ་མེད་པའི་དུས། ། ལག་པས་འཇམ་པོར་བླངས་ནས་པང་དུ་
བཟུང༌། ། ཁ་སྣ་ལྕེ་ཡིས་ལྡག་པའི་དྲིན་ཅན་མ། ། བླ་མ་སྤྱན་རས་
གཟིགས་ཀྱིས་ཐུགས་རྗེས་ཟུངས། །རང་ལུས་རང་གིས་སྐྱོབ་པའི་ནུས་



བསླབ་བྱ་ཉེར་མཁོ་ཕྱོགས་བསྒྲིགས།
125
པ་མེད། །ཉི་ལྷགས་ཆར་གྱི་གདུང་བ་མྱུར་དུ་བསྐྱབས། །གོམ་པ་ཙོག་
པོར་འཇོག་པའི་དྲིན་ཅན་མ། །བླ་མ་སྤྱན་རས་གཟིགས་ཀྱིས་ཐུགས་
རྗེས་ཟུངས། ། ཁ་ཡིས་ཟས་སྙོད་མི་གཙང་ལག་པས་ཕྱིས། ། སྣབས་
ལུད་དྲི་མ་ཁ་རུ་སོང་ན་ཡང༌། །སྣང་བ་ཞེན་པ་མ་ལོག་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །བྲང་ལ་ནུ་འབུར་
རྒྱས་པའི་འོ་འཛིན་ལས། ། བྱམས་པའི་ཤུགས་ཀྱི་ཟག་པའི་ནུ་ཞོའི་
རྒྱུན། །ནམ་འདོད་ཁ་རུ་བསྣུན་པའི་དྲིན་ཅན་མ། །བླ་མ་སྤྱན་རས་
གཟིགས་ཀྱིས་ཐུགས་རྗེས་ཟུངས། །ཉིན་མཚན་མེད་པར་རུམ་ཕུག་དྲོ་
བར་བཅུག། མཚན་མོ་གཏི་མུག་གཉིད་ཀྱིས་ནོན་པའི་ཚེ། །གསོད་
དོགས་ནུབ་གཉིད་ཆགས་པའི་དྲིན་ཅན་མ། ། བླ་མ་སྤྱན་རས་
གཟིགས་ཀྱིས་ཐུགས་རྗེས་ཟུངས། །འགྲང་དུས་འཛུམ་ཞིང་བགད་ན་
སྤྲོ་བ་སྐྱེས། ། ལྟོགས་དུས་གཡོ་ཞིང་ངུ་བ་སྐད་ཅིག་ཀྱང་། །མི་བཟོད་
ནུ་མ་བསྣུན་པའི་དྲིན་ཅན་མ། །བླ་མ་སྤྱན་རས་གཟིགས་ཀྱིས་ཐུགས་
རྗེས་ཟུངས། ། རྐང་བཞི་དུད་འགྲོ་ལྟ་བུར་འགྲོ་བའི་དུས། ། ལག་་་
མགོས་འཐེན་ནས་རྐང་གཉིས་འདེགས་འཇོག་གི ། གམ་ཙེ་གོམ་ཙེ་
སློབ་པའི་དྲིན་ཅན་མ། །བླ་མ་སྤྱན་རས་གཟིགས་ཀྱིས་ཐུགས་རྗེས་
ཟུངས། ། དང་བོ་གླེན་པ་ལུག་ལྟར་ལྐུགས་པ་ཞིག། ད་ལྟ་ཐམས་
ཅད་སྨྲ་ཞིང་དོན་གོ་བའི། །མི་སྐད་འདི་ཙམ་བསླབས་པའི་དྲིན་ཅན་
མ། ། བླ་མ་སྤྱན་རས་ གཟིགས་ཀྱིས་
གས་ཀྱིས་ཐུགས་རྗེས་ཟུངས། །ལོ་གསུམ་
དུས་ དུ་ བ་ འ ོ་ ག་ གིས་ འཚོ། ། ལོ་ བཞི་ལ་ སོབ། ས་ གང་ ལོ་་་་་་



126
བསླབ་བྱ་ཉེར་མཁོ་ཕྱོགས་བསྒྲིགས།
གཟུགས་ཚོད་ཀྱི། ། ཞྭ་གོས་ལྷམ་སོགས་བསྒྲུབས་པའི་དྲིན་ཅན་མ། །
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། །ལོ་བཅུ་ལོན་ནས་
རང་མགོ་ཐོན་པའི་ཚེ། ། སེམས་ཀྱི་ཁོ་ཐག་ཆོད་པའི་དགའ་སྐྱིད་་
དང་། ། རྟག་ཏུ་སྡོད་སྙམ་འགྲོགས་པའི་དྲིན་ ཅན་མ། ། བླ་མ་སྤྱན་
རས་གཟིགས་ཀྱིས་ཐུགས་རྗེས་ཟུངས། ། སྐྱེས་ཙམ་ཉིད་ནས་ཇི་སྲིད་
འགྲོགས་པའི་བར། ། བྱམས་པས་བལྟ་ཞིང་སྙན་པའི་ཚིག་གིས་
འབོད། །བརྩེ་བའི་སེམས་ཀྱིས་སྐྱོང་བའི་དྲིན་ཅན་མ། །བླ་མ་སྤྱན་
རས་གཟིགས་ཀྱིས་ཐུགས་རྗེས་ཟུངས། །བླ་མ་སངས་རྒྱས་གསུང་གིས་
དྲན་གསོས་ནས། ། ཨ་མ་ཁྱོད་ཀྱི་སྐུ་དྲིན་ཡང་ཡང་དུ། །བསམས་ན་
ཡིད་རབ་གཡོ་བའི་དྲིན་ཅན་མ། ། བླ་མ་སྤྱན་རས་གཟིགས་ཀྱིས་་
ཐུགས་རྗེས་ཟུངས། ། བདག་ གིས་སངས་རྒྱས་གོ་འཕང་འདོད་ན་་་་
ཡང༌། ། ཨ་མ་ཁྱོད་དྲིན་སྙིང་ནས་མ་བསམས་ཤིང་། །གཅེས་པར་མ་
བཟུང་ལམ་སྣ་ཟིན་ཐབས་མེད། ། སངས་རྒྱས་ཁྱོད་ལ་རག་ལས་དྲིན་
ཅན་མ། །ལམ་བཟང་མ་ནོར་སྟོན་པའི་བླ་མ་དང༌། །ལམ་དེ་གང་ལ་
དམིགས་པའི་དྲིན་ ཅན་ མ། ། ལམ་མཆོག་བསྒྲུབ་ལ་དགོས་པ་ཁྱད་
མེད་ན། ། སྔོན་ཆད་དེ་ལྟར་མ་ཤེས་ཤིན་ཏུ་ནོངས། ། ཨ་མ་ཁྱོད་དྲིན་
མ་བསམ་བློ་རེ་འགྱོད། ། དྲིན་ ཅན་ཡལ་བར་དོར་བ་སྙིང་ནས་་་
འགྱོད། །མ་གུས་བརྙེས་སྨོད་བགྱིས་པ་མཐོལ་ལོ་བཤགས། ། ཁ་ལན་
ལག་ལན་བགྱིས་པ་མཐོལ་ལོ་བཤགས། །སེམས་དཀྲུགས་ཐུགས་དང་
འགལ་བ་མཐོལ་ལོ་བཤགས། ། ངག་བཅག་ གསུང་དང་འགལ་བ་་་



བསླབ་བྱ་ཉེར་མཁོ་ཕྱོགས་བསྒྲིགས།
127
མཐོལ་ལོ་བཤགས། ། མགོ་བསྐོར་རྫུན་གྱིས་བསླུས་པ་མཐོལ་ལ་་་་་་
བཤགས། །བསྙེན་བཀུར་ཚུལ་བཞིན་མ་བྱས་མཐོལ་ལོ་བཤགས། །
ཕ་དང་མ་ལ་གནོད་པའི་ལས་བྱས་པའི། །སྡིག་ཅན་དེ་དག་སུས་ཀྱང་
སྐྱོབ་ཐབས་དཀའ། །སྔོན་ཚེ་སྟོན་པ་མཛའ་བོའི་བུ་མོ་རུ། །འཁྲུངས་
པའི་གཏམ་རྒྱུད་སོགས་ཀྱིས་ཡིད་ཆེས་སྐྱེ། ། ཕ་དང་མ་ལ་གུས་པས་
བསྙེན་བཀུར་བའི། ། མི་ལ་བདེ་སྐྱིད་སྙན་གསུམ་ངེས་པར་ཆེ། ། སྔོན་
གྱི་སངས་རྒྱས་བྱང་སེམས་ཐམས་ཅད་ཀྱི། ། མཛད་པ་རྣམ་ཐར་་་་
བསམ་ན་ཡིད་ཆེས་སྐྱེ། ། སྐྱེ་བ་འདི་ལ་དྲིན་ཅན་ཕ་མ་ཡིས། ། ཆོས་
ལྡན་མི་ལུས་བསྐྱེད་པའི་དོན་པོ་ལ། ། ཆོས་ཤིག་བྱུང་ན་རང་སྐྱིད་་
གཞན་སྐྱིད་དེ། ། ཆོས་མཐུན་བསམ་པ་འགྲུབ་པར་བྱིན་གྱིས་་་
རློབས། །འཆི་བར་ངེས་ཤིང་ནམ་འཆི་ཆ་མེད་ལ། །འཆི་ཚེ་ཆོས་མིན་
གཞན་གྱིས་ཕན་པ་མེད། ། ཤི་ནས་མེད་དུ་མི་འགྲོ་སྐྱེ་ངེས་ཤིང༌། ། སྐྱེ་
བའང་ངན་འགྲོ་བདེ་འགྲོ་གཉིས་ལས་མེད། །གར་སྐྱེ་ལས་ཀྱི་གཞན་
དབང་མ་གཏོགས་པ། །ད་ལྟ་རང་ལ་རང་དབང་ཅི་ཡང་མེད། །སྡིག་
ཅན་བཟོད་པར་དཀའ་བའི་ངན་འགྲོ་དང༌། །དགེ་བ་གང་བྱས་བདེ་
ནས་ བདེ་བར་འགྲོ ། ངན་སོང་འཇིགས་ལས་སྐྱོབ་ནུས་དཀོན་
མཆོག་གསུམ། ། སྐྱོབ་ཐབས་རང་གིས་མ་བྱས་སྐྱོབ་མི་ནུས། །བྱ་རྒྱུ་
ཆོས་ལས་མེད་པར་བློ་ཐག་ཆོད། །ཆོས་ཞེས་བྱ་བ་སྡིག་སྤོང་དགེ་སྒྲུབ་
ཡིན། །སྐྱེས་པའི་ཐ་མ་ངེས་པར་འཆི་བ་ལ། ། ཁ་དྲག་ཅན་ཡང་ཅུང་
ཟད་འདུག་དབང་མེད། །གཅིག་ཏུ་འགྲོ་ལ་ཕན་པ་དམ་པའི་ཆོས། །



128
བསླབ་བྱ་ཉེར་མཁོ་ཕྱོགས་བསྒྲིགས།
བླ་མ་སྤྱན་རས་གཟིགས་ཀྱིས་ཐུགས་རྗེས་ཟུངས། ། བསགས་པའི་ཐ་
མ་ངེས་པར་འཛད་པ་ལ། །སེར་སྣ་ཅན་ཡང་ཅུང་ཟད་འཁྱེར་དབང་
མེད། ། གཅིག་ ཏུ་འགྲོ་ལ་ ཕན་པ་དམ་པའི་ཆོས། །བླ་མ་སྤྱན་རས་
གཟིགས་ཀྱིས་ཐུགས་རྗེས་ཟུངས། ། མཐོན་པོའི་ཐ་མ་ངེས་པར་རྒུད་
པ་ལ། །ང་རྒྱལ་ཅན་ཡང་ཅུང་ཟད་འགྱིང་དབང་མེད། །གཅིག་ཏུ་
འགྲོ་ལ་ཕན་པ་དམ་པའི་ཆོས། །བླ་མ་སྤྱན་རས་གཟིགས་ཀྱིས་ཐུགས་
རྗེས་ཟུངས། ། འགྲོགས་པའི་ཐ་མ་ངེས་པར་འབྲལ་བ་ལ། ། བརྩེ་་་
གདུང་ཅན་ཡང་ཅུང་ཟད་འགྲོགས་དབང་མེད། །གཅིག་ཏུ་འགྲོ་ལ་
ཕན་པ་དམ་ པའི་ཆོས། །བླ་མ་སྤྱན་རས་གཟིགས་ཀྱི་ཐུགས་རྗེས་་་
ཟུངས། ། མ་ཁྱོད་འདི་ནས་གཅིག་པུར་འགྲོ་བའི་ཚེ། །ང་དང་ཁྱོད་
དང་སྤྱན་རས་གཟིགས་མགོན་གསུམ། །མཇལ་བའི་སྨོན་ལམ་འཚལ་
ལོ་དྲིན་ཅན་མ། །ཚེ་འདིར་ཡུན་རིང་འགྲོགས་པའི་དུས་ཀྱི་མཐར། །
མནར་གཅོད་སྡུག་བསྔལ་མེད་པར་དགའ་བཞིན་དུ། ། ཞིང་མཆོག་
བདེ་བ་ཅན་དེར་སྐྱེ་བར་ཤོག། སྐྱེས་ནས་བླ་མ་སངས་རྒྱས་མཇལ་
བར་ ཤོག། མཇལ་ ནས་ བྱང༌ ཆུབ་ ལུང༌ བསྟན་ ཐོབ་ པར་ ཤོག།
ཐོབ་ནས་སེམས་ཅན་དོན་རྣམས་བྱེད་པར་ཤོག། བླ་མ་སྤྱན་རས་
གཟིགས་དབང་ཐུགས་རྗེ་ཅན། ། སྨོན་ལམ་ཐམས་ཅད་འགྲུབ་པར་
བྱིན་གྱིས་རློབས། །
དེར་སྨྲས་པ། དམ་པའི་གསུང་ལ་ བཅོས་སླད་མི་འོས་་་་་་
ཀྱང་་་ ་པ ལ་བའི་ངག་སྒྲོས་བྱི་དོར་བགྱིས་པ་འདི ། མི་ཕམ་དབྱངས་



བསླབ་བྱ་ཉེར་མཁོ་ཕྱོགས་བསྒྲིགས།
129
ཅན་དགའ་བའི་བློ་གྲོས་ཀྱིས། ། མི་ཕམ་དཀོན་མཆོག་ཅེས་བྱའི་་་་
འདོད་ངོར་སྨྲས། །དད་མེད་རྣམས་ལ་དོན་དུ་མི་འགྱུར་ཡང་། །དད་
པ་ཅན་ལ་ཅི་ཡང་ཕན་པ་སྲིད། །རྡོ་ ཐོག་ མྱུ་གུའི་རེ་བ་ མ་ མཆིས་་
ཀྱང༌། །ཞིང་ལ་ས་བོན་གང་བཏབ་སྐྱེ་ལ་ལྟོས། །བསོད་ནམས་གསེར་
གྱི་ཐུར་མ་རིང་བོ་དེས། ། རང་གཞན་ཀུན་གྱི་བློ་གྲོས་མིག་ཕྱེ་ནས། །
སྟོང་ཉིད་སྙིང་རྗེའི་སྙིང་བོ་ཅན་གྱི་ཡུམ། །རང་ཞལ་རྗེན་པར་མཐོང་
བའི་སྐལ་བཟང་ཤོག། ། །



130
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ལུགས་ཟུང་གི་བླང་དོར་འཛོལ་མེད་དུ་འདོམས་
པའི་བསླབ་བྱ་རིན་པོ་ཆེའི་དོ་ཤལ་བཞུགས་སོ། །
དངུལ་ཆུ་དྷརྨ་བྷ་དྲས་མཛད།
ཨོཾ་བདེ་ལེགས་སུ་ གྱུར་ ཅིག སྨྲ་བ་ཟླ་མེད་འདྲེན་ མཆོག་་་་
ཤཱཀྱའི་རྒྱལ། །རྒྱལ་སྲས་འཇམ་པའི་དབྱངས་དང་མི་ཕམ་མགོན། །
མགོན་པོ་ཀླུ་སྒྲུབ་ཐོགས་མེད་ཇོ་འབྲོམ་ཟུང་། །ཟུང་འཇུག་མངོན་
གྱུར་འཇམ་མགོན་བླ་མར་འདུད། །ལུགས་གཉིས་ཤེས་བྱའི་ཁྱོན་དང་
མཉམ་སོང་བའི། ། གྲངས་མེད་རྒྱལ་ཀུན་མཁྱེན་པའི་ཆུ་ཀླུང་
འབུམ། ། ཡིད་འཕྲོག་ མཚན་དཔེའི་ རྒྱ་ མཚོར་ལེགས་ འཁྱིལ་ བ། །
ངག་དབང་དབྱངས་ཅན་ལྷ་མོས་དགེ་ལེགས་སྩོལ། །ཚེ་འདིའི་བདེ་
སྒྲུབ་འཇིག་རྟེན་མི་ཆོས་དང༌། །གཏན་གྱི་བདེ་སྒྲུབ་དམ་པའི་ལྷ་ཆོས་
གཉིས། །འགལ་མེད་གཅིག་གྲོགས་གཅིག་ཏུ་འཆར་བའི་གཏམ། །
སྒྲོག་ལ་སྒྲ་འཛིན་གཏོད་དང་ཤེས་ལྡན་དག། འཇིག་རྟེན་མི་ཆོས་
གཙང་མ་བཅུ་དྲུག་དང༌། ། དམ་པའི་ ལྷ་ཆོས་དགེ་བ་བཅུ་ཡི་་་་་་
ཁྲིམས། ། ཆོས་ ལྡན་ ས་ སྤྱོད་མེས་དབོན་རྣམ་གསུམ་ གྱིས། །བྱང་་་་
ཕྱོ གས་འ གྲོ་ ལ་ - ཅག་ འ དི་ངེས་ པར་ མཛོད། ། འདི་ སྣང་དགུ་བོའི་



བསླབ་བྱ་ཉེར་མཁོ་ཕྱོགས་བསྒྲིགས།
131
འཇིགས་འཕྲོག་དཔོན་པོ་ལའང་། ། གུས་པས་བསྙེན་བཀུར་རིམ་གྲོ་
བྱ་དགོས་ན། ། སྲིད་ཞིའི་འཇིགས་པ་ཀུན་སེལ་མཆོག་གསུམ་ལ། །
ཕྱག་མཆོད་སྐྱབས་འགྲོར་དུས་ཀུན་བརྩོན་པར་མཛོད། ། དང་བོར་
ལས་འབྲས་སྤང་བླང་ཤེས་པ་དང་། །བར་དུ་ནན་ཏན་ཉམས་སུ་ལེན་
པ་དང༌། ། ཐ་མར་ སྡིག་ སྒྲིབ་ སྟོབས་བཞིས་སྦྱོང་བ་ནི། ། དམ་ཆོས་
སྒྲུབ་ཚུལ་ལགས་པས་འབད་པར་མཛོད། ། ཁམས་གསུམ་འགྲོ་ཀུན་
གཉེན་དུ་མཚུངས་མོད་ཀྱང་། ། ཚེ་འདིའི་སྒྱུ་ལུས་སྟེར་བའི་ཕ་དང་
མ། །ཕན་འདོགས་ཞིང་དུ་རྒྱལ་བས་བསྔགས་པ་ལ། །ཡིད་ཆེས་གུས་
པས་བཀུར་སྟི་བསྒྲུབ་པར་མཛོད། ། སྟོབས་འབྱོར་ཁ་དྲག་ལྡན་པའི་
སྐྱེ་བོ་ནི། ། མང་ཡང་བསྟན་འགྲོར་ཕན་ཐོགས་ཅང་མ་མཆིས། །དེ་
ཕྱིར་ལུང་རྟོགས་ཡོན་ཏན་མཛོད་འཛིན་པའི། ། དམ་པ་སྤྱི་གཙུག་
རྒྱུན་དུ་བསྟེན་པར་མཛོད། ། རིགས་རུས་ཆོ་འབྲང་བཙུན་པའི་ཡ་
རབས་དང༌། ། ན་ཚོད་ཐོས་དང་བསླབ་པས་རྒན་པ་ལ། ། ཕུ་དུད་
བསྒྲུབ་ན་བདེ་སྐྱིད་འཕེལ་འགྱུར་ཞེས། ། མཁས་མཆོག་དཔའ་བོས་
གསུངས་ལ་ཡིད་ཆེས་མཛོད། །ཁྱི་དང་གློ་བ་ཕྲད་པ་ཇི་བཞིན་དུ། །
རྒྱུས་མེད་མི་ལ་གསར་འགྲོགས་མ་སྔ་བར། ། དབྱར་དགུན་འགྱུར་
མེད་ལྷ་ཤིང་ཤུག་པ་ལྟར། ། སྔར་འདྲིས་མཛའ་བཤེས་ཀུན་ལ་གཞུང་
རིང་ མཛོད། ། ཐག་ རིང་ གཉེན་ ལས་ ཁྱིམ་མཚེས་ དགྲ་ བོ་ ཡང་
ཡང་། །
དགའ་ཞེས་གནའ་བོའི་ངག་ལས་འབྱུང་བ་བཞིན། ། ཡུལ་མི་ཁྱིམ་
མཚེས་རང་ལྟོས་འཁོར་འབངས་དང༌། །སྙོམས་ཆུང་ཀུན་ལ་ཕན་པ་



132
བསླབ་བྱ་ཉེར་མཁོ་ཕྱོགས་བསྒྲིགས།
གང་ཐོགས་མཛོད། ། མཆོག་གསུམ་དཀར་ཕྱོགས་ལྷ་དང་རང་སེམས་
གསུམ། ། དཔང་བཙུགས་དྲང་བོའི་ངང་ཚུལ་འཛིན་པ་ལ། ། སྔོན་
བྱུང་ཁྱིམ་བདག་ཚུལ་ཁྲིམས་ཚོང་དཔོན་གྱི། །འགྲན་ཟླར་འོས་པའི་
ཡི་དམ་བརྟན་པོ་མཛོད། ། དམྱལ་བའི་བུད་ཤིང་ལྟ་བུའི་སྡིག་ཅན་
འགའི། །འཕྲལ་སྣང་ཟས་གོས་སྟོབས་འབྱོར་ཁ་དྲག་ལ། །འགྲམ་ཆུ་
ལྡང་ནས་དེ་རྗེས་མ་འབྲང་བར། །ཡ་རབས་དམ་པའི་ཚོགས་ལ་མི་
ལྟོས་མཛོད། ། ཟས་ནོར་སྔོན་གྱི་སྦྱིན་ཤུགས་ལ་རག་པས། །གསོག་
སྲུང་དམ་ཡང་འཕེལ་བའི་ངེས་ པ་ མེད། ། དེ་བས་འདི་ཕྱིའི་བདེ་་་
ལེགས་སྤེལ་བཞེད་ན། ། མཆོད་སྦྱིན་གཉིས་ཀྱི་ཕྱོགས་སུ་ལོངས་སྤྱོད་
མཛོད། །རང་ལ་ཆེ་ཕྲའི་ ཕན་འདོགས་སྐྱེ་བོ་ལ། ། ལྷག་དང་མཉམ་
སོགས་རང་ནུས་དང་བསྟུན་པའི། ། ཕན་ལན་བགྱིད་པའི་བསམ་སྦྱོར་
མ་བསྟེན་ན། །ཁྲེལ་མེད་གྲངས་སུ་བརྩི་བས་དོགས་ཟོན་མཛོད། །
ངག་ནས་ཅལ་ཅོལ་ར་སྨྲ་ལུག་སྨྲ་དང༌། །བྲེ་དང་སྲང་ལ་གཡོ་སྒྱུ་བྱེད་
པ་སོགས། །ཁ་ཞེ་ངོ་ལྐོག་བསམ་སྦྱོར་འགལ་བའི་ལས། ། མཐའ་དག་
སྲོག་འཕྲོག་དུག་བཞིན་སྤོང་བར་མཛོད། །འགྲོ་ཀུན་བདེ་འདོད་སྡུག་
བསྔལ་མི་འདོད་ཕྱིར། །ཆགས་སྡང་བྲལ་བའི་བཏང་སྙོམས་ཆེན་པོའི་
ངང༌། །དགེ་དང་བདེ་བར་སྤྱོད་པ་འགའ་མཐོང་ཚེ། །ཕྲག་དོག་མེད་
པའི་དགའ་བ་བསྒོམ་པར་མཛོད། ། གཡོ་སྒྱུ་ཞགས་སྣེས་ཆགས་ལྡན་
དམ་བཅིངས་ནས། །ངན་སྤྱོད་གཡང་དུ་སྐྱུར་བར་བྱེད་པ་ཡི། ། དུག་
འདྲེས་ཁམ་ཟས་ལྟ་བུའི་བུད་མེད་ཀྱི། ། གྲོས་དབང་མ་གཏོང་རང་



བསླབ་བྱ་ཉེར་མཁོ་ཕྱོགས་བསྒྲིགས།
133
ཐག་གཅོད་པར་མཛོད། །དམན་འབྲིང་ཆེན་པོ་སུ་ལ་སྨྲ་ཡང་རུང་། །
རང་གཞན་འཕྲལ་ཕུགས་དོན་ལ་ལེགས་གཞིགས་ནས། །ཧ་ཅང་ཕེར་
དང་ཞུམ་མིན་བདེན་གཏམ་གྱིས། །འཇམ་ཞིང་དོན་ཕིགས་སྨྲ་ཚུལ་
མཁས་པར་མཛོད། ། གཏིང་རིང་འཁོར་བའི་གཅོང་རོང་ཟབ་མོའི་
ནང༌། །སྙིགས་མའི་ཚེར་རྣོན་སྐྱེས་པའི་ཀློང་ཚུད་ཕྱིར། །ཕྱི་ནང་གང་
ནས་གནོད་འཚེ་ཅི་བྱུང་ཡང་། །ཐེག་པ་ཆེ་ཞིང་བློ་ཁོག་ཡངས་པར་
མཛོད། ། གྲོག་སྦུར་ནས་བཟུང་བསམ་ཤེས་མི་ཡི་བར། ། ཀུན་ གྱི་་་
གཅེས་པ་ སོ་ སོའི་སྲོག་ཡིན་ཞིང་། ། རང་ལ་ཚེར་མ་ཟུག་པའང་མི་
བཟོད་པའི། ། ངང་ཚུལ་བསམས་ནས་སྲོག་གཅོད་སྤོང་བར་
མཛོད། ། གཞན་གྱིས་ཡོངས་སུ་བཟུང་བའི་དངོས་པོ་དག། མཐུ་
དང་འཇབ་བུའི་སྒོ་ནས་བླངས་གྱུར་ན། །འཕྲལ་དུ་གཏམ་ངན་རྒྱལ་
ཁྲིམས་ཆད་པ་འཕོག། ཕྱི་མ་དབུལ་བོར་འགྱུར་བས་བག་ཟོན་་་
མཛོད། ། འཁོར་ བའི་ བཙོན་ རར་ འཆིང༌ བྱེད་ ལྕགས་ སྒྲོག་ དེ། །
འདོད་ཆགས་སྲེད་པ་ཡིན་པར་ཤེས་བྱས་ནས། །བགྲོད་བྱ་ཡན་ལག་
གནས་དང་དུས་མིན་དུ། ། ལོག་པར་གཡེམ་པ་འབད་པས་སྤོང་བར་
མཛོད། ། ཕྱི་མར་རོ་འཛིན་ ཐོང་གཤོལ་ གྱིས་རྨོ་ཞིང༌། ། ཚེ་འདིར་་
དམན་པའི་ གྲལ་དུ་ཚུད་པ་དང་། ། གཞན་གྱི་འདོད་དོན་སྒྲུབ་ལ་་
གེགས་བྱེད་པའི། ། འདུ་ཤེས་བསྒྱུར་བའི་བརྫུན་ཚིག་སྤོང་བར་
མཛོད། ། སེམས་ ཅན་མཐུན་པ་རྣམས་ལ་དབྱེ་འདོད་དང༌། ། མི་་་
མཐུན་པ་ལ་མི་འདུམ་པར་འདོད་ནས། །འབྱེད་ཚིག་བདེན་བརྫུན་



134
བསླབ་བྱ་ཉེར་མཁོ་ཕྱོགས་བསྒྲིགས།
སྙན་མིན་གང་རུང་གིས། །སྨྲ་བ་ཕྲ་མ་ལགས་པས་སྤོང་བར་མཛོད། །
རིགས་ལུས་ཚུལ་ཁྲིམས་ཀུན་སྤྱོད་སྐྱོན་སྒྲོག་སོགས། ། ཕ་རོལ་སྙིང་ལ་
བསྣུན་པའི་ཚིག་རྩུབ་མོས། ། རང་གཞན་དགེ་རྩའི་ལྗོན་ཤིང་སྲེག་
འགྱུར་བས། ། རྩུབ་མོའི་ཚིག་དེ་གྲེ་བར་བསྐྱིལ་བར་མཛོད། ། རྒྱལ་
བློན་ཆོམ་རྐུན་འདོད་པ་བུད་མེད་ཀྱི། །གཏམ་སོགས་དོན་མེད་ཅལ་
ཅོལ་སྣ་ཚོགས་ཀྱིས། ། རང་གཞན་དགེ་སེམས་རྩད་ནས་འབྱིན་བྱེད་
པ། ། ངག་བཀྱལ་ལགས་པས་འདི་ཡང་སྤོང་བར་མཛོད། ། ཆགས་
བརྐམ་འཆུམས་འཁུ་ཟིལ་ནོན་སེམས་དང་ལྔས། །གཞན་གྱི་ནོར་དང་
ཡོ་བྱད་ལ་ སོགས་པ། ། བདག་གིར་གྱུར་ཅིག་སྙམ་དུ་སྨོན་པ་ནི།
བརྣབ་ སེམས་ལགས་པས་ཡང་དག་སྤོང་བར་མཛོད། ། ཞེ་ སྡང་མི་
བཟོད་འཁོན་འཛིན་འཁུ་ བ་དང༌། ། ཟིལ་ནོན་སེམས་ལྔས་ སེམས་་
ཅན་གཞན་དག་ལ། ། གནོད་ཅིང་འཚེ་བའི་བསམ་ངན་འཆང་བ་
ནི། །ཉེས་དམིགས་ལྷག་པར་ཆེ་བས་སྤོང་བར་མཛོད། ། རྨོངས་དང་
དྲག་ ཤུལ་ལོག་པར་རྒྱུན་དུ་ཞུགས། ། རབ་ ཏུ་ཉམས་དང་ཟིལ་ནོན་
སེམས་ལྔ་ཡིས། ། ལས་འབྲས་བདེན་བཞི་ དཀོན་མཆོག་གསུམ་ལ་་་་
སོགས། །མེད་པར་ལྟ་བའི་ལོག་ལྟ་སྤོང་བར་མཛོད། །དེ་ལྟར་ཇི་སྐད་
གདམས་པ་བཞིན་བསྒྲུབས་ན། །ཚེ་འདིར་ཡ་རབས་མཁས་པའི་གྲྭར་
ཚུད་ཅིང༌། །ཕྱི་མར་མངོན་མཐོའི་རྟེན་བཟང་རིམ་བརྒྱུད་ནས། །
ངེས་ལེགས་གྲོང་ཁྱེར་བགྲོད་པར་གདོན་མི་ཟ། ། འོན་ཏེ་རང་ཉིད་
སྡོམ་གསུམ་ཡོངས་ནོས་ཀྱང་། ། བག་མེད་སྤྱོད་པས་ཉིན་མཚན་་་་༌་



བསླབ་བྱ་ཉེར་མཁོ་ཕྱོགས་བསྒྲིགས།
135
འདའ་བཞིན་དུ། །གཞན་ལ་འདོམས་འདི་མཛེ་ཅན་འགའ་ཞིག་གིས།
མཁའ་ལྡིང་དབང་བོའི་སྒྲུབ་ཐབས་བསྔགས་དང་མཚུངས། །དེ་ལྟ་ན་
ཡང་དཔྱོད་ལྡན་གྲོགས་པོ་ཡིས། ། ནན་ཏན་ཆེན་པོས་ཡང་ཡང་་་་་
བསྐུལ་བའི་ངོར། །འཁོས་བྲལ་དགེ་སྦྱོང་དྷརྨ་བྷ་དྲ་ཡིས། ། བཞད་
ལྗོངས་ས་འཛིན་ཕུག་ཡངས་ངོས་སུ་སྦྱར། །དེ་ལས་འོངས་པའི་རབ་
དཀར་དགེ་བའི་མཐུས། །དྲིན་ཅན་མཁའ་མཉམ་འགྲོ་བ་མཐའ་དག་
ལ། །ལུགས་ཟུང་བླང་དོར་འཛོལ་མེད་འདོམས་པ་ལ། །རྣམ་མཁྱེན་
རྒྱལ་བ་ཀུན་དང་མཚུངས་པར་ཤོག། ཅེས་ལུགས་ཟུང་གི་བླང་དོར་
འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ་ཞེས་བྱ་བ་
འདི་ནི། དཔྱོད་ལྡན་བཀྲ་ཤིས་ཆོས་འཕེལ་ལགས་ནས་ནན་ཆེན་
པོས་བསྐུལ་ངོར། དགེ་སྦྱོང་དབང་ཕྱུག་ཆོས་བཟང་གིས་སྦྱར་
བའོ། །



136
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །མདོ་སྔགས་ཡོངས་རྫོགས་ཀྱི་ལམ་ལ་དཔྱད་སྒོམ་བྱེད་
ཚུལ་གྱི་ཞལ་ཆེམས་ལེགས་བཤད་ཆུ་གཏེར་འཕེལ་
བའི་རླབས་ཕྲེང་སྙིང་གི་ཐུར་མ་བཞུགས་སོ། །
རྗེ་ཤེས་རབ་རྒྱ་མཚོས་མཛད།
ཐུབ་དབང་རྡོ་རྗེ་འཆང་ཆེན་ཙོང་ཁ་བ། ། ཡབ་སྲས་བརྒྱུད་
པར་བཅས་ལ་གུས་བཏུད་ནས། ། སྟན་ཐོག་གཅིག་ ལ་ མདོ་ སྔགས་
ཡོངས་རྫོགས་ཀྱི། །ལམ་ལ་དཔྱད་སྒོམ་བྱེད་ཚུལ་མདོ་ཙམ་འགོད།
ཐུན་གཅིག་ལ་མདོ་སྔགས་ཡོངས་རྫོགས་ཀྱི་ལམ་ལ་བག་ཆགས་འཇོག་
པར་འདོད་ན། བླ་མའི་ཞལ་ནས།རང་རེས་ཁ་ནས་བཤད་ན་མཚན་
ཉིད་འདིའི་ཐུགས་རྗེར་ཅུང་ཟད་ཡོད་ཀྱང་སེམས་ལ་ཡར་སྐྱེད་ཅུང་
ཟད་ཀྱང་མེད་པ་རང་རྒྱུད་ལ་སྦྱར་ཏེ་དཔྱད་པ་མེད་པས་ལན་པ་རེད།
ཁ་ནས་བཤད་ཤེས་པ་ཙམ་གྱིས་མི་ཆོག་པར་ཐོས་བསམ་གྱི་གོ་བ་དང་
སེམས་གཉིས་དབྱེར་མེད་དུ་བསྲེས་ནས་གོ་བ་སེམས་སྟེང་དུ་བསྡད་ན་
རྟོགས་པ་ཐོབ་པའི་འགོ་བརྩམས་ཡོང༌། ཐོས་བསམ་དང་ཉམས་
ལེན་ལམ་དུ་འགྲོ་མི་འགྲོ་བསམ་པ་ལ་རག་ལས་པས། རྗེ་བདག་
ཉིད་ཆེན་པོས། བསམ་པ་བཟང་ན་ས་དང་ལམ་ཡང་བཟང་། །
བསམ་པ་ངན་ན་ས་དང་ལམ་ཡང་ངན། །ཐམས་ཅད་བསམ་པ་དག་



བསླབ་བྱ་ཉེར་མཁོ་ཕྱོགས་བསྒྲིགས།
137
ལ་རག་ལས་པས། ། གསུངས། ཉན་རང་རྣམས་ཀྱིས་ཐོས་བསམ་
སྒོམ་སྒྲུབ་ལ་མགོ་ལ་མེ་ཤོར་བ་ལྟར་འབད་ཀྱང་ཐེག་ཆེན་ལམ་དུ་མ་
སོང་བ་བསམ་པ་དམན་པས་ལན། དེས་ན་འགྲོ་འཆག་ཉལ་འདུག་
གི་སྐབས་ཐམས་ཅད་དུ་རང་རྒྱུད་ལ་བརྟག་ནས་འདི་སེམས་ལ་འཆར་
རྒྱུ་ཞིག་རེད། འདི་འཆར་རྒྱུ་ཞིག་མ་རེད། འདི་བསམ་བློ་གཏོང་
ས་ཞིག་རེད། འདི་མ་རེད། སྙམ་དུ་དྲན་ཤེས་བསྟེན་ནས་ཀུན་
སློང་བཅོས་ན་ལུས་ངག་སེམས་ཀྱི་རྗེས་འབྲང་ཡིན་པས་དགེ་བ་ལ་
བཀོལ་ཏུ་བཏུབ། ཡིན་མིན་དང་བླང་དོར་གྱི་རྣམ་དབྱེ་རང་དགར་
དཔྱད་ནས་ཤེས་དཀའ་བས་དེ་ཤེས་པའི་ཕྱིར་ ཐོས་བསམ་བསྟེན་་་་
དགོས་པ། བླང་དོར་གནས་ལ་ཀུན་ནས་འཐོམ་པའི་མུན། །ཞེས་
སོགས་ལྟར་ཡིན། གཞུང་དཀའ་པོད་ཆེན་པོ་ལྔ་ལ་ སྦྱངས་ ཡང་།
སྦྱོང་ཚུལ་རང་རྒྱུད་བྱི་དོར་བྱེད་པ་དང་རང་གཞན་གྱི་མ་རྟོགས་ལོག་
རྟོག་ཐེ་ཚོམ་སེལ་བའི་བསམ་པ་ཙམ་ཡང་མེད་པར། ངས་འདི་བྱས་
ན་ཁོས་འདི་ཟེར། དེ་ལ་རིགས་པ་འདི་འཕང་ན་ཁོ་ལ་ལན་མེད་
ཅིང་རྒོད་བྲོ་བ་ཡོད་སྙམ་པས་མི་ཚེ་འདས་ན་བློ་སྐྱེད་ཐོན་རྒྱུ་མི་ཡོང་
བས་ཐོས་རྩོད་སོགས་ཆོས་ཀྱི་བྱ་བ་ཐམས་ཅད་ལ་ཀུན་སློང་བཅོས་པ་
གཙོ་བོར་བྱེད་དགོས། ཆོས་ཉན་པའི་དུས་བློ་སྣ་ཨེ་འགྱུར་བལྟས་
ནས་ཉན་པ་ཐོས་པ། བློ་སྣ་ཨེ་འགྱུར་གྱིས་དེའི་དོན་སེམས་ ་་་་
བསམ་པ། དེ་ཉིད་སྤྱོད་ལམ་ ཀུན་ཏུ་འདྲིས་པར་བྱེད་པ་སྒོམ་པ་
ཡིན་པས་སྒོམ་ལ་མཐའ་གཅིག་ ཏུ་ སྒོམ་ ཐག་ རྒྱབ་ནས་ལུས་ གནད་



138
བསླབ་བྱ་ཉེར་མཁོ་ཕྱོགས་བསྒྲིགས།
བཅོས་ཏེ་སྡོད་ག་ལ་དགོས། རྒྱུན་ལས། ཡང་དང་ཡང་དུ་སེམས་
པ་དང༌། །འཇལ་དང་ངེས་རྟོགས་སྒོམ་པའི་ལམ། །ཞེས་མཐོང་ལམ་
གྱིས་མངོན་སུམ་དུ་རྟོགས་ཟིན་ཡང་ཡང་གོམས་པར་བྱེད་པ་ལ་སྒོམ་
ལམ་དང་། གོམས་པའི་ལམ་ལ་ཡང་སྐབས་འགར་བསྒྱུར་བས་ཡང་
ཡང་གོམས་པ་དཔྱད་སྒོམ་དང་། གསུང་རབ་མཐའ་དག་གདམས་
པར་འཆར་བ་དཔྱད་སྒོམ་དུ་ཤེས་པ་ལ་རག་ལས། སྒོམ་ལ་དཔྱད་
འཇོག་གཉིས་
ཉིས་ཡོད་པས་གསུང་རབ་ཐམས་ཅད་འཇོག་སྒོམ་གྱི་རྒྱུར་
བརྒྱུད་ནས་འདུ་མོད་ཀྱང་དངོས་སུ་མི་འདུ། དཔྱད་སྒོམ་གྱི་ནང་དུ་
དངོས་སུ་འདུས་ནས་འོང་། ཉམས་རྟོགས་ཀྱི་གཞི་ཐོས་བསམ་ཡིན་
པས་སྒྲ་དོན་གྱི་སྤྱི་ལ་བརྟེན་ནས་འདུས་བྱས་རྣམས་སྐད་ཅིག་གིས་
འཇིག་པའི་ཚུལ་ལ་སྒོ་སྣ་ཚོགས་ནས་དཔྱད་དེ་མི་བརྟན་པའི་རྣམ་པ་
ཡིད་ལ་ཤར་བ་བརྗེད་དུ་མ་བཅུག་པར་སེམས་ངོར་འདྲེས་ནས་བསྡོ་
བ་ལ་འཆི་བ་མི་རྟག་པའི་རྟོགས་པ་རྙེད་པ་ཟེར། ལུས་ངག་གི་སྤྱོད་
ལམ་ཞི་བ་ཙམ་མ་ཡིན་པར་སེམས་ ཅ ཅན་རྣམས་སྡུག་བསྔལ་དུ་མས་
གདུང་ཞིང་བདེ་བས་ཕོངས་པ་ལ་མི་བཟོད་པའི་བྱམས་སྙིང་རྗེ་སེམས་
ཀྱི་ཁོང་དུ་བཅུག་སྟེ་ངེས་པར་གཞན་དོན་དུ་སངས་རྒྱས་ཀྱི་གོ་འཕང་
ཐོབ་འདོད་ཀྱི་སེམས་འགྲོ་འཆག་ཉལ་འདུག་གཉིད་དང་རྨི་ལམ་ཚུན་
ཆད་དུ་ངམ་ངམ་ཤུགས་ཀྱིས་འོང་ན་སྨོན་སེམས་སྐྱེས། སྟོང་ཉིད་
རྟོགས་ཞེས་པ་ཡང་ཆོས་ཐམས་ཅད་རང་བཞིན་གྱིས་མ་གྲུབ་ཚུལ་ལུང་
རིགས་ཀྱིས་དཔྱད་དེ་སེམས་དང་ཨེ་འབྱོར་བལྟས་ནས་གང་ཤར་བ་མ་



139
བསླབ་བྱ་ཉེར་མཁོ་ཕྱོགས་བསྒྲིགས།
བརྗེད་པར་བྱས་ཏེ་རྨི་ལམ་དུ་རྟ་གླང་སོགས་རྨིས་བསད་པ་ན་ལུས་ཀྱི་
ཕྱི་ནང་གང་ནའང་མེད་ཀྱང་རྨི་ལམ་གྱི་ཤེས་པའི་ངོར་ཤར་བ་དེ་ལ་
བརྟེན་ནས་འཇོག་དགོས། དེ་བཞིན་དུ་ད་ལྟའི་སྣོད་བཅུད་ཀྱི་སྣང་
བ་འདི་ཀུན་རང་མ་རིག་པའི་གཉིད་ཀྱིས་ཁེབས་ནས་རང་རང་གི་གོ་
སར་ལྟོས་མེད་ཚུག་ཐུབ་ ཏུ་ཡོད་པར་སྣང་བ་ལས། མ་རིག་པའི་
གཉིད་སངས་པ་ན་ཆོས་འདི་ཐམས་ཅད་རང་འཛིན་རྟོག་པ་ལ་སྣང་
ཙམ་ལ་བརྟེན་ནས་ཡོད་པར་བཞག་པ་ལས་དོན་དམ་པར་གྲུབ་པ་
མེད་པས། གལ་ཏེ་གཉིད་ན་མིག་བློ་མི་སྲིད་པས། །ནས། གཏི་
མུག་གཉིད་སད་ལས་དེ་དེ་བཞིན་ནོ། ། ཞེས་གསུངས་པ་ལྟར་ཡིན།
རང་རྒྱུད་ལ་བསྐོར་ནས་ཞིབ་ཏུ་བརྟག་ན་བྱང་ཆུབ་ཀྱི་སེམས་གཉིས་
དང་རིམ་གཉིས་ལྟ་ཞོག ཚེ་འདིར་དགེ་སེམས་དང་དད་པ་དངོས་
སྐྱེ་མ་མྱོང་། སྐྱེར་བཅུག་ཀྱང་མི་ཉན་པའི་ཚོད་དུ་ཡོད་ཀྱང༌། དེ་
ལྟར་བཤད་ན་ང་ཧོས་ཧུ་མ་རེད་མོད་ཟེར་ཡོང་། ཧོས་ཧུ་ལའང་
འཕེན་བྱེད་དགེ་བའི་ལས་གསར་བསགས་ཡོད་སྲིད་པས་དད་པ་ཡོད་
ཀྱང་ཅི་འགལ། མཆོག་གསུམ་ལ་དད་པ་རྣལ་མ་ཡོད་ན་རིམ་པས་
ལས་འབྲས་ལ་ཡིད་ཆེས་ཀྱི་དད་པ་སྐྱེས་ནས་འདོར་ལེན་བྱས་པས་ཕྱི་
མར་མངོན་མཐོའི་རྟེན་རྙེད་ཡོང་། རང་རེས་ སངས་རྒྱས་བཟང་
སྙམ་པ་ཞིག་སེམས་ལ་ཡོད་པ་འདི་ཡང་བསྟན་པ་དར་བའི་སར་སྐྱེས་
པ་དང་། དགེ་བའི་བཤེས་གཉེན་གྱི་བཀའ་དྲིན་དུ་ངོ་ཤེས་དགོས་
སོ། ། དེས་ན་གནས་ཁང་བྱི་དོར་བྱ་ཞིང་སྐུ་གསུང་ཐུགས་ཀྱི་རྟེན་་



140
བསླབ་བྱ་ཉེར་མཁོ་ཕྱོགས་བསྒྲིགས།
བཀྲམ་པའམ། རྟེན་ལ་རྡུལ་ཕྱིས་བྱ། མཆོད་པ་གཡོ་མེད་ཅིང་
བཀོད་པ་མཛེས་པར་བཤམས་པ་རྒྱས་པ་གྲུབ་ན་རབ། མིན་ཀྱང་
མཆོད་པའི་སྤྲིན་གྱི་གཟུངས་བརྗོད་དེ་མཆོད་པའི་སྤྲིན་ཕུང་ནམ་
མཁའ་གང་བ་བསམ་ཞིང༌། སྔར་བཤམས་པའི་མཆོད་པ་ཡོད་ན་ཁ་
གསོ་ཞེས་དཔོན་སློབ་བྱམས་པ་རིན་པོ་ཆེས་གསུངས། མཚན་མོ་
མཆོད་པ་གཤེགས་དགོས། གཤེགས་མ་ཐུབ་ན་ཆུ་ཐིག་པ་རེས་ཁག་
སོས་ནས་ཨོཾ་ཨཱ༔ ཧཱུྃ་བརྗོད་དེ་བཞག་ཆོག་ཅེས་པཎ་ཆེན་བློ་བཟང་
དཔལ་ལྡན་ཡེ་ཤེས་ཀྱིས་གསུངས། སྟན་བདེ་བ་ལ་ལུས་རྣམ་སྣང་གི་
ཆོས་བདུན་ནམ་ཕྱེད་སྐྱིལ་སོགས་ཐུན་གཅིག་གི་རིང་ལ་མི་གནོད་པའི་
སྤྱོད་ལམ་གྱིས་འཁོད། དེ་མ་ཐག་འདོན་རྒྱུ་མ་ཡིན་པར་རང་རྒྱུད་
ལ་ལེགས་པར་བརྟག་སྟེ་སེམས་ཅན་ཐམས་ཅད་སངས་རྒྱས་ཀྱི་ས་ལ་
འགོད་པའི་ཆེད་ ཉམས་སུ་ལེན་སྙམ་པ་ མ་མཐའ་གསལ་འདེབས་་་
དགོས། སྐྱབས་འགྲོ་ངག་ཏུ་བརྗོད་པ་ཚིག་གི་སྐྱབས་འགྲོའམ་ཁས་
ལེན་པའི་སྐྱབས་སུ་སོང་བ་ཡིན་ཀྱང་དེ་ཙམ་གྱིས་མི་ཆོག འཁོར་བ་
ལས་སྐྱོབ་ཚུལ་དང༌། དེ་ལས་ཐར་ཚུལ་སངས་རྒྱས་ཀྱིས་བསྟན་པས་
སངས་རྒྱས་སྐྱབས་སྟོན་པ་བོ། དེའི་གསུང་ལྟར་ལས་འབྲས་ཀྱི་བླང་
དོར་ལག་ལེན་དུ་འདེབས་པ་ཆོས་སྐྱབས་དངོས་སུ་འགྱུར་ཚུལ་དང༌།
དེ་ལྟར་བྱས་པས་ཐེག་པ་གསུམ་གྱི་དགེ་འདུན་གྱི་ཀུན་སྤྱོད་དང་་་་
མཐུན་པས་དགེ་འདུན་སྐྱབས་སྒྲུབ་པའི་ཟླ་གྲོགས་སུ་འགྱུར་ཚུལ་དེ་
ཡིན་པས་ཟ་གྲོགས་འཐུང་གྲོགས་ཙམ་ལ་གོ་རྒྱུ་མིན། བྱང་ཆུབ་ཀྱི་



བསླབ་བྱ་ཉེར་མཁོ་ཕྱོགས་བསྒྲིགས།
141
སེམས་ཞེས་པ་སངས་རྒྱས་ཀྱི་གོ་འཕང་ཐོབ་འདོད་ཀྱི་རྣམ་པ་ཅན་
ཡིན་ཀྱང་། དེ་ང་ལ་དགོས་སྙམ་པས་གོ་མི་ཆོད། སེམས་ཅན་
ཐམས་ ཅད་སངས་རྒྱས་ཀྱི་སར་འགོད་དགོས། འདི་རྣམས་ཀྱིས་
འཁོར་བ་ཐོག་མེད་ནས་རང་གི་མ་བྱས་ཏེ་དྲིན་ཚད་མེད་པས་་་་་་་
བསྐྱངས་ཤིང་། ད་ལྟ་ཁོ་རང་ཚོ་བདེ་བས་ཕོངས་ཤིང་སྡུག་བསྔལ་
གྱིས་མནར་བ་སྙིང་རེ་རྗེ། དེའི་ཆེད་སངས་རྒྱས་ཀྱི་གོ་འཕང་ཐོབ་
དགོས་སྙམ་པ་དགོས། ཚོགས་ཞིང་གསལ་འདེབས་རྒྱས་པ་མ་ཐུབ་
ཀྱང་འཇམ་དཔལ་ཞལ་ལུང་ལྟར་སྐད་ཅིག་གིས་གསལ་བཏབ་ཆོག་
ཅེས་ བྱམས་ པ་ རིན་ པོ་ ཆེས་ གསུངས། ཡན་ ལག་ བདུན་ པ་ ལ།
དངོས་སུ་ཕྱག་འཚལ་མ་ཐུབ་ན་ ཐལ་མོ་སྦྱར་བས་གོ་ཆོད། རང་
ལུས་དཔག་མེད་སྤྲུལ་ཏེ་ཚོགས་ཞིང་རྣམས་ཀྱི་སྐུའི་རྡུལ་ཕྲན་རེ་རེར་
ཞིང་རྡུལ་གྱི་གྲངས་མཉམ་གྱི་རྒྱལ་བ་འཁོར་བཅས་བཞུགས་པར་མོས།
དེ་དག་གི་ལམ་འབྲས་ཀྱི་ཡོན་ཏན་དྲན། བསྟོད་བསྔགས་བརྗོད་ན་
སྒོ་གསུམ་གྱི་ ཕྱག་ གི་ཉམས་ལེན་ཚང་། དེ་བཞིན་དུ་མཆོད་པ་་་
སོགས་ཡན་ལག་ལྷག་མ་རྣམས་ལ་ཡང་སངས་རྒྱས་ཀྱི་ཡེ་ཤེས་ཀྱི་སྤྱན་
གྱིས་གཟིགས་ཚད་ཀྱི་རྒྱལ་བ་འཁོར་བཅས་ལ་མཆོད་པ། སྡིག་་་
བཤགས། ཆོས་འཁོར་བསྐོར་བར་བསྐུལ་ཞིང༌། མྱ་ངན་ལས་མི་
འདའ་བར་གསོལ་བ་བཏབ། དེ་ཡང་བསོད་ནམས་ཀྱི་ཞིང་དུ་་་
བཞུགས་པ་ཙམ་མ་ཡིན་པར་བདག་རྗེས་སུ་འཛིན་པའི་ཕྱིར་འཕྲིན་
ལས་ཉེར་བདུན་སོགས་ཀྱིས་སྨིན་གྲོལ་བདུད་རྩིའི་སྒོ་བརྒྱ་ཕྱེ་བར་



142
བསླབ་བྱ་ཉེར་མཁོ་ཕྱོགས་བསྒྲིགས།
བསམ། དགེ་རྩ་བླ་མེད་བྱང་ཆུབ་ཀྱི་རྒྱུར་བསྔོས། མཎྜལ་རྒྱས་
བསྡུས་ཅི་རིགས་ཕུལ། དེ་རྗེས་ལམ་ཁྲིད་རྒྱས་པའམ། ལམ་རིམ་
བསྡུས་དོན་ནམ། ཡོན་ཏན་གཞིར་གྱུར་མའམ། དོན་ཆེན་པོ་
གསུམ་གྱི་གསོལ་འདེབས་ལྟ་བུའི་སྒོ་ནས་ལམ་ཡོངས་རྫོགས་དྲན་པར་
བྱས་ལ་བག་ཆགས་བཞག བཤེས་གཉེན་བསྟེན་པའི་ཉམས་ལེན་
ཅི་ཙམ་བཤད་ཀྱང་བླ་མའི་མཛད་པ་ཐམས་ཅད་སངས་རྒྱས་དངོས་སུ་
བལྟས་ནས་སྐྱོན་རྟོག་བཀག རྟེན་བཟང་བོ་ལ་དེའི་ཚོད་ཀྱི་རྒྱུ་ཕུན་
ཚོགས་དགོས་ཀྱང་དཀའ་བས་ད་རེས་ལན་གཅིག་རྙེད་པ་ལ་སྙིང་བོ་
ལེན་དགོས། དེ་རིང་ཙམ་ཡང་མི་འཆི་བའི་གདེངས་མེད་པ་ནམ་
འཆི་ངེས་པ་མེད་ལ། འཆི་ཚེ་ཆོས་མ་གཏོགས་གང་གིས་ཀྱང་མི་
ཕན། ཤི་ནས་ངན་སོང་གསུམ་སོགས་སུ་སྐྱེས་ན་སྡུག་བསྔལ་ཇི་སྙེད་
པ་ཐམས་ཅད་རང་གི་ལུས་སེམས་ཀྱི་སྟེང་ནས་མྱང་དགོས། དེ་ལས་
ཐར་བའི་ཐབས་སྐྱབས་དཀོན་མཆོག་གསུམ་ལ་ཡོད་པས་སྐྱིད་སྡུག་
ལེགས་ཉེས་ཅི་བྱུང་ཐམས་ཅད་ལ་བློ་གཏད་དགོས་ཀྱི། ཁྱེད་མཁྱེན་
ཙམ་གྱིས་མི་ཆོག སྐྱབས་འགྲོའི་བསླབ་བྱ་རང་རང་གིས་རྒྱུ་འབྲས་
མ་ བསམ་ ན་ སྐྱོབ་ ཐབས་ དཀའ་ བས་ བླང་ དོར་ ལ་ བརྩོན་ དགོས།
ལས་འབྲས་ལེགས་པར་བརྩིས་ན་ཕྱི་མར་མཐོ་རིས་ཀྱི་རྟེན་བཟང་བོ་
ཐོབ་མི་ ཐོབ་ལ་ཐེ་ཚོམ་མེད། མཐོ་རིས་ཀྱི་རྟེན་ལན་གཅིག་ཐོབ་
ཀྱང་ཚེ་འདིའི་རྟེན་དང་ཁྱད་པར་མེད་པས་སྐྱེ་རྒ་ན་འཆི་སོགས་སྡུག་
བསྔལ་གསུམ་ལས་ཐར་དགོས། དེ་ལས་ཐར་བར་བྱེད་པ་ལ་ལམ་



བསླབ་བྱ་ཉེར་མཁོ་ཕྱོགས་བསྒྲིགས།
143
བསླབ་པ་གསུམ་དགོས་ཀྱང་ཚུལ་ཁྲིམས་ལེགས་པར་བསྲུང་ན་བསླབ་
པ་གཞན་གཉིས་རང་ཤུགས་ཀྱིས་ཡོང་། ཚུལ་ཁྲིམས་ཡལ་བར་བོར་
ནས་ཏིང་ངེ་འཛིན་བསྐལ་བར་བསྒོམ་ཀྱང་ཐར་མི་ཐུབ། གལ་ཏེ་
འབད་པས་ཐར་ཀྱང་རང་ཉིད་གཅིག་པུ་རེད། སེམས་ཅན་འདི་
ཐམས་ཅད་རང་གི་ཕ་མ་བྱས་ནས་ཡང་ཡང་དྲིན་གྱིས་བསྐྱངས་པ་ཤ་
སྟག་ཡིན་པས་དེ་ཐམས་ཅད་དོར་ན་ཁྲེལ་མེད་ཀྱི་བྱ་བ་ཡིན་པས་་
སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པའི་ཆེད་རང་གིས་
སངས་ རྒྱས་ ཀྱི་ གོ་ འཕང་ དོན་ དུ་ གཉེར་ དགོས། དེས་ མི་ ཆོག
སྤྱོད་པ་ཕྱིན་དྲུག་ལ་སློབ་པ་གལ་ཆེ། གཞན་ལ་རྫས་བྱིན་པ་སྦྱིན་
པའི་ལ
དེ་ལག་ལེན་ཡིན་ཀྱང་གཙོ་ཆེར་སེར་སྣ་བཀག་ནས་གནས་ལུས་
ལོངས་ སྤྱོད་ གང་ ཡིན་ ཀྱང་ མ་ ཆགས་ པར་ གཏོང༌ སྙམ་ པ་ དགོས།
ལུས་དང་ལོངས་སྤྱོད་དུས་གསུམ་དགེ་ཚོགས་བཅས། ། ཞེས་སོགས་
ལྟར་ད་ལྟའི་གནས་སྐབས་འདི་དང་འཁོར་བ་མ་སྟོངས་བར་གྱི་ལུས་
ལོངས་སྤྱོད་དགེ་རྩ་མཐའ་དག་སེམས་ཅན་ ཐམས་ ཅད་ལ་ གཏོང་་་
རྩམ་པ་ཕུལ་གང་གཏོང་ཡང་ད་རེས་ཀྱི་གནས་
སྐབས་འདི་གཏོང་། དགེ་རྩ་འདིའི་མཐུ་ལས་དམིགས་ཡུལ་འདིས་
མཚོན་མཁའ་ཁྱབ་ཀྱི་སེམས་ཅན་ ཐམས་ཅད་ཀྱི་དོན་དུ་སངས་རྒྱས་
ཐོབ་པར་གྱུར་ ཅིག་བསམ་ན་སྦྱིན་པ་གཏོང་ལུགས་ཡིན། རྫས་
དངོས་སུ་མེད་ཀྱང་རང་གི་ལུས་ཡིད་བཞིན་གྱི་ནོར་བུ། རི་རྭ་བ་
ཁང་ཁྱིམ། གནས་མལ། གསེར་དངུལ། རྟ་གླང་སོགས་རང་
སེམས་སྦྱངས།



144
བསླབ་བྱ་ཉེར་མཁོ་ཕྱོགས་བསྒྲིགས།
རང་ལ་མཁོ་དགུའི་ཡོ་བྱད་ནམ་མཁའ་དང་མཉམ་པ་གཏོང་སེམས་
སྦྱོང་བ་ནི། སེམས་ཅན་རང་རང་འདོད་པའི་དངོས་བསྒྱུར་ཏེ། །
ཆགས་མེད་གཏོང་སེམས་སྤེལ་བའི་མན་ངག་གིས། ། ཞེས་པའི་དོན་
ཡིན་པས་ངེས་པར་ཡོ་བྱད་བྱིན་པ་ལ་མི་ལྟོས། དེ་བཞིན་དུ་ཉེས་
སྤྱོད་བསྡམས་ནས་བསྲུང་བ་ཚུལ་ཁྲིམས་ཡིན་ཀྱང་དུས་རྒྱུན་ཅི་ལ་ཐུག་
ཀྱང་ཉེས་པས
པས་མ་གོས་པ་ཞིག་བྱེད་སྙམ་དུ་བསྲུང་སེམས་གོམས་དགོས་
པས་སྦྱིན་ཚུལ་གཉིས་ལ་སྦྱིན་པ་ལས་བྱུང་བའི་དགེ་རྩ་དང་། ཚུལ་
ཁྲིམས་ལས་བྱུང་བའི་དགེ་རྩ་ཞེས་དང་། བཟོད་པ་སོགས་ལྷག་མ་
བཞི་བསྒོམ་དགོས་པས་བསྒོམ་པ་ལས་བྱུང་བའི་དགེ་རྩ་ཞེས་གསུངས།
དེ་ལྟར་ལམ་ཐུན་མོང་བ་ལ་བསླབ་ནས། ཐུན་མོང་མ་ཡིན་པ་རྒྱུད་
སྡེ་བཞིའི་ལམ་ཡོད་ཀྱང༌། འོག་མ་གསུམ་ལ་བརྟེན་ནས་ཚེའི་རིག་
འཛིན་སོགས་སྒྲུབ་སྟེ་ཚེ་གཅིག་ལ་སངས་རྒྱས་པ་ཡོད་ཀྱང༌། སྙིག་དུས་
ཀྱི་ཚེ་གཅིག་ལ་སངས་རྒྱུ་བ་སྔགས་བླ་མེད་ལ་ལྟོས། དེའི་ནང་ནས་
ཀྱང་བླ་མེད་ཀྱི་ལམ་ཐམས་ཅད་མཐར་གཏུགས་ན་ཟུང་འཇུག་གི་གོ་
འཕང་ལ་ཐུག་ཡོད། ཐབས་ཤེས་མཉམ་པར་སྦྱོར་བའི་སྐུ་ཐུགས་
དབྱེར་མེད་ཟུང་འཇུག་ ཐོབ་བྱ་མཐར་ཐུག་ཡིན་པས་དེའི་ནང་གི་
ཐབས་ཀྱི་ཉམས་ལེན་ ཐམས་ ཅད་ ཕ་རྒྱུད་ལས་གཙོ་བོར་སྟོན་ཅིང་།
དེའི་ནང་ནས་འདུས་ པའི་ རྒྱུད་མཆོག་ཡིན། ཤེས་ རབ་ ཀྱི་ རྒྱུད་
ཐམས་ཅད་མ་རྒྱུད་ལས་གཙོ་བོར་སྟོན་ཅིང་། དེའི་ནང་ནས་བདེ་
མཆོག་གི་རྒྱུད་མཆོག་ཡིན། བདེ་གསང་གི་ལམ་གྱི་གནད་ཐམས་



བསླབ་བྱ་ཉེར་མཁོ་ཕྱོགས་བསྒྲིགས།
145
ཅད་རྡོ་རྗེ་འཇིགས་བྱེད་ལ་ཚང་ཡོད་པས་བདེ་གསང་འཇིགས་གསུམ་
ཡ་མ་བྲལ་བ་དགོས་ཞེས་རྗེ་བཙུན་འཇམ་པའི་དབྱངས་ཀྱིས་རྗེ་རིན་
པོ་ཆེ་ལ་བཀའ་གནང་བ་འདི་རི་བོ་དགེ་ལྡན་པའི་ཕྱག་བཞེས་རྣམ་
ཐར་ཡིན། དེ་གསུམ་གང་ཉམས་སུ་ལེན་ཀྱང་བསྐྱེད་རིམ་སྔོན་དུ་མ་
སོང་བར་རྫོགས་རིམ་ཅི་ཙམ་བསྒོམ་ཀྱང་གནད་དུ་མི་འགྲོ། བསྐྱེད་
རིམ་ཆ་འདྲ་ཙམ་ཡང་མེད་པར་རླུང་གི་རྣལ་འབྱོར་ལ་སྦྱངས་ནས་
གླིང་བཞིའི་འཇིག་རྟེན་ལ་འཕུར་ནས་འགྲོ་ཡང་བྱ་ནམ་ མཁའ་ལ་
འཕགས་པ་དང་ཁྱད་པར་མེད། གཏུམ་མོའི་དྲོད་འབར་ནས་་་་་
མཐའ་སྐོར་གྱི་ཁ་བ་ཞུ་བ་སོགས་བྱུང་ནའང་མེ་སྐོང་ཆེན་པོ་བཏང་བ་
དང་ཁྱད་མེད་དེ། དེ་ཁོ་ནས་ལམ་གྱི་རྟོགས་པ་མཐོན་པོ་གཞན་
ཐོབ་པ་ལྟ་ཅི། ངན་སོང་གི་སྐྱེ་སྒོ་ཙམ་ཡང་མི་ཁེགས་པས་སོ། །
བསྐྱེད་ རིམ་ ཅི་ ཙམ་ བཤད་ ཀྱང་ སྐུ་ གསུམ་ ལམ་ འཁྱེར་ གཞི་ ཡིན།
མཆོད་ གཏོར་ རྔ་ སྦུབས་ ལས་ སྣ་ ཚོགས་ དེའི་ ཡན་ ལག་ ཙམ་ རེད།
དེའི་སྔོན་དུ་ཚོགས་ཞིང་སྤྱན་དྲངས་ནས་ཚོགས་གསོག་པ་བདེ་གསང་
འཇིགས་གསུམ་ཀར་ཡོད་པ་འདྲ་ཡང་སྦྱང་གཞི་དང་སྦྱོར་མི་སྦྱོར་ཁྱད་
པར་ཡོད། འཆི་ བ་ ཆོས་ སྐུའི་ ལམ་འཁྱེར་ གསུམ་ གར་ ཡོད་ པས།
འདུས་པར་རགས་པ་ཉེར་ལྔའི་ཐིམ་རིམ་དང་སྦྱར་ནས་ཕྱི་ནང་གི་
སྣོད་བཅུད་ཐམས་ཅད་འོད་གསལ་དུ་བསྡུས། བདེ་མཆོག་ལ་ཕྱི་
ནང་གི་སྣོད་བཅུད་འཁོར་ལོ་གསུམ་གྱི་ངོ་བོར་བྱས་ནས་ཧཱུྃ་ལ་ཐིམ།
ཧཱུྃ་ཡིག་རིམ་གྱིས་སྟོང་བར་སྦྱངས། འཇིགས་བྱེད་ལ་རྟེན་འབྲེལ་གྱི་



146
བསླབ་བྱ་ཉེར་མཁོ་ཕྱོགས་བསྒྲིགས།
གཏན་ཚིགས་ཀྱི་སྒོས་སྟོང་ཉིད་གཏན་ལ་ཕབ་ནས་སྣོད་བཅུད་འོད་
གསལ་དུ་སྡུད་པའི་སྒོམ་ཚུལ་ཅུང་ཟད་རེ་མི་འདྲ་བ་ལས། དེ་ལྟར་
བསྒོམ་པ་ལ་བརྟེན་ནས་གཞི་ལ་ཐ་མལ་གྱི་འཆི་བ་སྦྱོང༌། ལམ་དུས་
ཀྱི་དཔེ་དོན་གྱི་འོད་གསལ་འགྲུབ་པའི་དགེ་རྩ་ སྨིན། འབྲས་བུ་
སངས་རྒྱས་ཀྱི་སའི་ཡེ་ཤེས་ཆོས་སྐུ་འགྲུབ་པའི་ནུས་པ་འཇོག་པར་
འདྲ་བས་ཆོ་གའི་ཚིག་གཤར་བ་ཙམ་གྱིས་མི་ཆོག་པར་སྦྱང་གཞི་སྦྱོང་
བྱེད་ཡིད་ལ་ཤར་ནས་ངོ་འཕྲོད་དགོས། བར་དོ་ལོངས་སྐུའི་ལམ་
འཁྱེར་ལ། འདུས་པར་དང་བོའི་མགོན་པོ་མངོན་བྱང་ལྔ་བསྐྱེད་
བྱས། བདེ་མཆོག་ལ་ཆོས་སྐུའི་ལམ་འཁྱེར་བསྒོམ་པའི་སྟོང་བའི་
ངང་ལས་ བར་དོ་མཚོན་པའི་ནཱ་ད་ནམ་ མཁའི་དབྱིངས་སུ་བཞག
འཇིགས་བྱེད་ལ་མེ་ལོང་ཡེ་ཤེས་སམ་ཟླ་བ་ལས་བྱང་ཆུབ་པ་ཙམ་གྱིས་
རྒྱུ་རྡོ་རྗེ་འཛིན་པ་འཇམ་དཔལ་བསྐྱེད། དེ་དག་གང་ཡིན་ཀྱང་གཞི་
ལ་ཐ་མལ་གྱི་བར་དོ་སྦྱོང་། ལམ་དུས་ཀྱི་དག་མ་དག་གི་སྒྱུ་ལུས་
འགྲུབ་པའི་དགེ་རྩ་སྨིན། འབྲས་བུ་ལོངས་སྐུ་འགྲུབ་པའི་ནུས་པ་
འཇོག་པའི་སྦྱང་གཞི་སྦྱོང་བྱེད་ངེས་པར་གསལ་བཏབ་ནས་ངོ་འཕྲོད་
དགོས། སྤྲུལ་སྐུའི་ལམ་འཁྱེར་ལ། འདུས་པར་དང་བོའི་མགོན་
པོ་ནམ་མཁར་འཕགས། དེ་རང་གི་གོ་སར་གནས་པས་མི་བསྐྱོད་
པར་ཞུགས་ནས་སྤྲུལ་སྐུ་རྡོར་སེམས་སུ་བསྒྱུར། བདེ་མཆོག་ལ་ནཱ་ད་
ནམ་མཁར་བཞག་པའི་ངང་དེ་ནས་རྟེན་དང་བརྟེན་པར་བཅས་པའི་
དཀྱིལ་འཁོར་སྐད་ ཅིག་ གིས་གསལ་ལ་ཡོངས་ སུ་རྫོགས་པ་ཆོས་་་་་



བསླབ་བྱ་ཉེར་མཁོ་ཕྱོགས་བསྒྲིགས།
147
དབྱིངས་ཡེ་ཤེས་ལས་བྱང་ཆུབ་པ་དང་སྦྱར། འཇིགས་བྱེད་ལ་ཟླ་བ་
ལས་བྱང་ཆུབ་པ་ལོངས་སྐུའི་ལམ་འཁྱེར་ལས་ལྷག་མ། ཉི་མ། ས་
བོན། ཕྱག་མཚན་ནམ་སྐད་ཅིག་མ་གཅིག་གིས་མངོན་པར་བྱང་
ཆུབ་པ། སྐུ་ཡོངས་རྫོགས་ལས་བྱང་ཆུབ་པ་བཞི་འབྲས་བུ་རྡོ་རྗེ་
འཛིན་པ་བསྐྱེད་པ་དང་སྦྱར། དེ་དག་གིས་གཞི་ལ་ཐ་མལ་གྱི་སྐྱེ་བ་
སྦྱོང་། ལམ་དུས་སུ་དག་མ་དག་གི་སྒྱུ་ལུས་པས་རགས་པའི་སྤྲུལ་སྐུ་
འཛིན་པའི་དགེ་རྩ་སྨིན། འབྲས་དུས་སུ་ལོངས་སྐུས་གདུལ་བྱའི་
དོན་དུ་སྤྲུལ་སྐུ་བྱེ་བ་ཐེར་འབུམ་འགྱེད་པའི་ནུས་པ་ཁྱད་པར་ཅན་
འཇོག་སྙམ་དུ་སྦྱང་གཞི་སྦྱོང་བྱེད་ངོ་འཕྲོད་པ་ཤིན་ཏུ་གལ་ཆེ། སྐུ་
གསུམ་ལམ་འཁྱེར་གྱི་སྐབས་སུ་སྦྱང་གཞི་སྦྱོང་བྱེད་ངོ་འཕྲོད་པ་བྱས་
ནས་མ་བསམ་ན་ཆོ་ག་བརྒྱ་སྟོང་བཟླས་ཀྱང་བསྐྱེད་རིམ་གྱི་གོ་མི་ཆོད་
ཅེས་བླ་མ་རྣམས་མགྲིན་གཅིག་ཏུ་གསུངས། བདེ་མཆོག་ལུ་ནག་
དྲིལ་གསུམ་གྱི་བསྐྱེད་རིམ་ལ་ཅུང་ཟད་འདྲ་མི་འདྲ་ཡོད་ཀྱང་ལུ་ཨི་
བའི་དབང་དུ་བྱས་ན་དེའི་རྗེས་སུ་ལུས་དཀྱིལ་སྒོམ་དགོས། དེ་ལ་
ལུས་རྟེན་གྱི་གཞལ་ཡས་ཁང་དུ་སྒོམ་པ་ལ། རང་བདེ་མཆོག་ཡབ་
ཡུམ་དུ་གསལ་བས་ཡབ་ཀྱི་རྐང་བ་གཉིས་བགྲོད་པ་ལ་གཞུའི་དབྱིབས་
མཚོན་བྱེད་ཙམ་ཡོད་པ་དེ་ལས་གཞུ་དབྱིབས་འདྲ་བའི་འོད་ཆད་ནས་
ཕྱི་དཀྱིལ་ གྱི་གཞལ་ཡས་ཁང་གི་རླུང་དཀྱིལ་ལ་ ཐིམ། དེ་གཉིས་
འདྲེས་པ་ལས་ཕྱི་དཀྱིལ་གྱི་རླུང་དཀྱིལ་སྔ་མའི་རྒྱུན་དེ་ལུས་དཀྱིལ་གྱི་
རླུང་དཀྱིལ་དུ་གྱུར་པ་དེ་ནས་བཟུང་ཕྱི་ནང་སྦྲགས་མ་ཡིན་པས་ལྷག་



148
བསླབ་བྱ་ཉེར་མཁོ་ཕྱོགས་བསྒྲིགས།
མ་ ཐམས་ ཅད་ ལ་ དེའི་ རིགས་ འདྲ། བརྟེན་ པ་ ལྷ་ བསྒོམ་ པ་ ལ།
རང་གི་སྙིང་ག་ཆོས་ཀྱི་འཁོར་ལོའི་དབུས་མ་ནོར་བར་རང་སེམས་ཧཱུཾ་
གི་ངོ་བོར་བསྒོམ། ཧཱུྃ་ཡང་ཆེ་ཆུང་ཡུངས་ཀར་སྦོམ་པོའི་ཚད་ཙམ།
བདེ་བའི་ངོ་བོ་ཡིན་པས་དཔྱིད་དང༌། ཞབས་ཀྱུ་ལས་བྱང་ཆུབ་ཀྱི་
སེམས་ཅུང་ཟད་འབབ་པ། ཧཱུཾ་དེ་ཡོངས་སུ་གྱུར་པ་ལས་ཧེ་རུ་ཀ་
ཞལ་ཕྱག་ཡོངས་རྫོགས། ལྟེ་བའི་དམར་ཆ་གཏུམ་མོའི་མེའི་
གཟུགས་ཀྱི་ཐིག་ལེ་སྙིང་གར་དྲངས་ནས་དེ་ལས་ཡུམ་རྡོ་རྗེ་ཕག་མོ།
རྙིང་གའི་ཕྱོགས་བཞིའི་རྩེ་ལས་མཁའ་འགྲོ་མ་བཞི་དང་། མཚམས་
བཞིའི་རྩ་ལ་ཐོད་པ་བཞི་བསྐྱེད་པ་ནི་ལུས་དཀྱིལ་གྱི་བདེ་ཆེན་འཁོར་
ལོའོ། །ལུས་ཀྱི་སྤྱི་བོ་ལ་སོགས་པའི་གནས་ཉེར་བཞིར་ཕྱིའི་ཡུལ་ཉེར་
བཞིའི་མིང་ཡིག་དང་བོ་པཱུ་ཛ་ལ་སོགས་པ་ཐིག་ལེས་བརྒྱན་པ་ལས་
གཤོལ་ལྕགས་སམ། ཌ་མ་རུ་ཕྱེད་པའི་དབྱིབས་ཅན་གྱི་རྩིབས་ཁོང་
སྟོང་རྩིབས་ཤུན་དང་བཅས་པའི་ཁོང་སྟོང་གི་ནང་དུ་ཁཎྜ་ཀ་བ་ལ་
དང་རབ་གཏུམ་མ་སོགས་དཔའ་བོ་དཔའ་མོ་ཡབ་ཡུམ་གཉིས་རེ་
བསྐྱེད། འདི་དག་ཡབ་ཡུམ་གཉིས་རེ་ཡོད་པས་རྩ་ཁམས་ཟུང་ལས་
བསྐྱེད། མཁའ་འགྲོ་མ་བཞི་དང་སྒོ་མཚམས་མ་བརྒྱུད་ཡུམ་རྐྱང་
ཡིན་པས་རྩ་ཁོ་ན་ལས་བསྐྱེད། དེ་ནས་ལུས་གཞལ་ཡས་ཁང་དུ་
བསྒོམ་པའི་དག་པ། དགའ་བཞི་བསྐྱེད་ནས་བརྟེན་པ་ལྷའི་དག་པ་
བྱང་ཕྱོགས་སོ་བདུན་དང་སྦྱར་ནས་བསྒོམ། ཡབ་ཡུམ་གྱི་ལུས་ལ་གོ་
ཆའི་དཔའ་བོ་དྲུག་དང་། གོ་ཆའི་དཔའ་མོ་དྲུག་བཀོད། ཡེ་ཤེས་



བསླབ་བྱ་ཉེར་མཁོ་ཕྱོགས་བསྒྲིགས།
149
པ་སྤྱན་དྲངས། མཆོད་ནས་དགུག་གཞུག་བཅིངས་མཉེས་བྱས།
དབང་ལྷ་སྤྱན་དྲངས་པ་ལ་བརྟེན་ནས་དབང་བཞི་བསྐུར། ཕྱི་བུམ་
དབང་། ནང་གསང་དབང་། གསང་བ་ཤེར་དབང་། ཐབས་
ཤེས་དབྱེར་མེད་ཟུང་འཇུག་གི་དེ་ཁོ་ན་ཉིད་དང་འབྲེལ་བའི་མཆོད་
པ་བཞི་ ཕུལ། འདི་བའི་ལུགས་ཀྱི་ཐུན་མོང་མ་ཡིན་པའི་སྔགས་
མཆོད་ལྷ་རྣམས་ཀྱི་ཞབས་ཀྱི་མཐེ་བོང་ལ་འཇུས་ནས་རང་རང་གི་
སྔགས་ཀྱིས་གསོལ་བ་བཏབ། རྐང་བརྒྱད་ཀྱིས་བསྟོད། གཞལ་
ཡས་ཁང་དང་ལྷའི་དག་པ་གོང་དུ་སོང་ཟིན་པས། སྔགས་དང་སྦྱར་
ནས་རྒྱུན་གྱིས་དག་པ་དང༌། ཁཊཾ་ཀ་ནི་ལྷ་ཡི་སྐུ། །ཞེས་སོགས་ནང་
གི་དག་པ་བསྒོམ། ཨ་ཨཱ སོགས་དབྱངས་གསལ་བརྗོད་དེ་རྗེས་
གཞིག་གི་སྡུད་རིམ་ནི་རྫོགས་རིམ་རྣལ་འབྱོར་ཆེན་པོའི་གཞི་གདིངས་
པ་ཙམ་ཡིན། ཕྲེང་བ་བྱིན་གྱིས་བརླབས་ནས་རྒྱུད་སྟོད་སྨད་རང་
རང་གི་བཟླས་པ་བྱེད་ཚུལ་མི་འདྲ་བ་ཡོད་པ་ལྟར་བྱ། ཆོ་ག་རྒྱས་པ་
མ་ལྕོག་ན་དག་པ་གསུམ་གྱི་རྣལ་འབྱོར་ཆོ་གའི་གཞུང་ན་ཡོད་པ་དེའི་
སྟེང་གོ་ཆའི་དཔའ་བོ་དཔའ་མོ་དྲུག་གཞུང་ལྟར་བཀོད་ནས་ཡབ་ཡུམ་
གྱི་རྩ་སྔགས་གཉིས། སྙིང་བོ་གཉིས། ཉེ་སྙིང་གཉིས། གོ་ཆ་
གཉིས་ཏེ། རྒྱུད་ལས། ས་སྟེང་ན་ནི་རིན་ཆེན་བཞི། །ཞེས་རིན་
ཆེན་བཞིའི་སྔགས་རྒྱུན་དུ་བཟླས་ན་དཔའ་བོ་དང་རྣལ་འབྱོར་མས་
མཁའ་སྤྱོད་དུ་དངོས་སུ་འཁྲིད་པས། དེ་འདྲའི་དཔའ་ཆེན་རྣལ་
འབྱོར་བ། །ས་སྟེང་ན་ནི་ཤིན་ཏུ་དཀོན། །ཞེས་རྒྱུད་ལས་གསལ་བར་



150
བསླབ་བྱ་ཉེར་མཁོ་ཕྱོགས་བསྒྲིགས།
གསུངས་པ་བཞིན་ཀློང་རྡོལ་བླ་མ་རིན་པོ་ཆེས་པཎ་ཆེན་དཔལ་ལྡན་
ཡེ་ཤེས་ཀྱི་གསུང་ལྟར་བསྒྲིག་པ་གསུང་འབུམ་ཁྲོད་དུ་བཞུགས་པ་ལྟར་
བྱ། བཟླས་པའི་མཇུག་ཏུ་ཉེར་བསྡུ། ལུས་དང་ གནས་ཉེར་་
བཞིར་ གོ་ཆ་ བཀོད། ཧཱུྃ་ བཞི་ བའི་ སྔགས་ ཀྱིས་ མཚམས་ བཅོད།
བསྔོ་སྨོན་གྱིས་རྒྱས་བཏབ་ནས་ཐུན་མཚམས་ལ་འཇུག གཏོར་མ་
ཐུན་དང་ཐུན་མཚམས་ནམ་འགྲིག་ལ་ཕུལ་ཆོག། བཟའ་བཏུང་
ཉལ་ལྡང་ཁྲུས་ཀྱི་རྣལ་འབྱོར་སོགས་དེའི་ཡན་ལག་ཡིན། འདིའི་
རྫོགས་རིམ་ལ། རྩ་འཁོར་གསལ་བཏབ་སྟེ་རྩ་ལམ་སྦྱངས།
བའི་འཁོར་ལོའི་དབུས་སུ་ སྤྲིན་སྒྲ་ལ། ། ཞེས་ སོགས་ཀྱི་སྤྲིན་སྒྲ་ནི་་
དཔྱིད་ཧཱུཾ་ཡིག་གི་མིང་ཡིན་པས་དེ་ལ་དམིགས་ནས་རྩེ་གཅིག་ ཏུ་་་
བསྒོམ་པས་རོ་རྐྱང་གི་རླུང་དྷུ་ཏིར་འཇུག ཞུགས་གནས་ཐིམ་པ་
ལས་རྟགས་རྣམས་འཆར། རླུང་དབུ་མར་ཞུགས་ན་གཏུམ་མོ་རང་
ཤུགས་ཀྱིས་འབར། དེའི་མཐུས་བྱང་སེམས་ཞུ་སྟེ་ཡས་བབས་མས་
བརྟན་གྱི་དགའ་བཞི་སྐྱེ་ཞིང་བསྲེ་བ་སྦྱར། འཇུག་དང་གནས་དང་
ལྡང་བའི་རླུང་གིས་ནི། །ཞེས་སོགས་ཀྱིས་ལྟེ་བའི་ཧཱུཾ་ལས་རླུང་ཡས་
མས་སུ་ནང་དུ་འཇུག་པ་ཨོཾ། གནས་པ་ཨཱ ཕྱིར་ལྡང་བ་ཧཱུྃ་གི་་་
གདངས་ཀྱིས་དབུ་མའི་ནང་འགྲོ་འོང་བྱས་པའི་རྐྱེན་གྱིས་མཆོག་གི་
དབང་ཕྱུག་མ་སྟེ་ལྟེ་བའི་གཏུམ་མོ་འབར། དེས་སྤྱི་བོའི་ཧཾ་ཞུ་བ་
ལས་དགའ་བཞི་དང་བསྲེ་བ་སྦྱར། མཁའ་དབྱིངས་ ཤར་བའི་་
དབང་བོའི་གཞུ་ བཞིན་དུ། ། ཞེས་ སོགས་ཀྱིས་ལྟེ་བའི་ སྤྲིན་སྒྲ་ལ་་་



བསླབ་བྱ་ཉེར་མཁོ་ཕྱོགས་བསྒྲིགས།
151
སེམས་བརྟན་པར་བྱ་བ་ཆོ་གའི་ནང་ལྟར་རེད། ས་བཅད་དེ་གསུམ་
གྱིས་རླུང་དབུ་མར་འཛུད་པའི་ཐབས་ཆ་ཚང༌། དབུ་མར་བསྡུས་པ་
ལས་བྱུང་བའི་རྣལ་འབྱོར་སྒྱུ་འོད་ཟུང་གསུམ་སོགས་རྫོགས་རིམ་ཕལ་
ཆེར་འདྲ་བས་ལག་རྗེས་ཟེར། གསང་འདུས་ལ། སོ་སོར་སྡུད་
དང་བསམ་གཏན་སྲོག་རྩོལ་དང༌། ། ཞེས་སོགས་རིམ་ལྔ་དང་སྦྱོར་
དྲུག་གནད་གཅིག་ལ་འབབ། དུས་འཁོར་གྱི་རྫོགས་རིམ་སྦྱོར་དྲུག་
གི་སྟེང་ནས་འགྲོ་ཞིང་འབྲས་བུ་སྟོང་གཟུགས་ཀྱི་སྤྲུལ་སྐུ་སྒྲུབ་ཚུལ་
རྒྱུད་སྡེ་གཞན་དང་མི་འདྲ་བ་ཡོད། འདུས་པའི་ལུས་དབེན་སོར་
སྡུད་དང་བསམ་གཏན་དང་གནད་གཅིག་པ་སོགས་སྨོན་ལམ་གྱི་ཚིག་
རིས་ལ་གསལ། དེ་བཞིན་དུ་འཇིགས་བྱེད་ཀྱི་རྫོགས་རིམ་ལ་སྔགས་
ཀྱི་རྣལ་འབྱོར། དམ་ཚིག་གི་རྣལ་འབྱོར། དབྱིབས་ཀྱི་རྣལ་་་
འབྱོར། རྣམ་དག་ཡེ་ཤེས་ཀྱི་རྣལ་འབྱོར་བཞི་གསུངས་པ་ཡང་་་
འདུས་པའི་རིམ་ལྔ་དང་གནད་གཅིག་ཏུ་འབབ་པ་རྒྱལ་དབང་དགེ་
འདུན་རྒྱ་མཚོས། ཟབ་ལམ་རིམ་པ་ལྔ་ཡི་གནད་ཀྱི་དོན། །མ་ལུས་
བསྡུས་པ་རྣམ་འབྱོར་རྣམ་པ་བཞི། །ཞེས་སོགས་གསུངས་པ་ལྟར་ཏེ།
རྗེ་བདག་ཉིད་ཆེན་པོ་ཡབ་སྲས་ཀྱི་བདེ་གསང་འཇིགས་གསུམ་གྱི་སྨོན་
ལམ་རེ་རེའི་ནང་། ཐུན་མོང་དང་ཐུན་མོང་མ་ཡིན་པའི་ལམ་རིམ་
ཆ་ཚང་བ་ཤེས་པར་བྱས་ནས་རང་རང་གི་བློ་ནུས་དང་བསྟུན་པའི་
བག་ཆགས་ཅི་ཐེབས་བྱ། དེ་དག་གི་ནང་དུ་མདོ་སྔགས་ཀྱི་ལམ་
ཡོངས་སུ་རྫོགས་པ་མ་ཚང་བ་མེད་པར་འདུས་པས་ཐུན་རེ་རེ་ལའང་



152
བསླབ་བྱ་ཉེར་མཁོ་ཕྱོགས་བསྒྲིགས།
གཤར་སྦྱངས་ཚུན་ཆད་ཀྱིས་དེ་ལྟར་ཉམས་སུ་བླངས་ན། རྗེ་བདག་
ཉིད་ཆེན་པོས། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་
མཆོག་གཉིས་ཀར་དགོས་པའི་ཐུན་མོང་ལམ། །ཇི་བཞིན་བསྐྱེད་ནས་
མཁས་པའི་དེད་དཔོན་གྱི། ། མགོན་ལ་བརྟེན་ནས་རྒྱུད་སྡེ་རྒྱ་མཚོ་
ཆེར། །ཞུགས་ནས་ཡོངས་རྫོགས་མན་ངག་བརྟེན་པ་དེས། ། དལ་
འབྱོར་ཐོབ་པ་དོན་དང་ལྡན་པར་བྱས། ། ཞེས་ གསུངས་པ་དང་་
མཐུན་པར་བྱས་པ་ཡིན་པས་དལ་འབྱོར་དོན་ལྡན་དུ་འགྱུར་ཞེས་
གསུངས་སོ། ། དྲན་པས་སྲིད་ཞིའི་གདུང་སེལ་མཁྱེན་པའི་གཏེར། །
བརྩེ་ལྡན་མགོན་དེས་མདོ་སྔགས་ཡོངས་རྫོགས་ཀྱི། །གནད་ཀུན་ཉུང་
ངུར་དྲིལ་ཏེ་ཞལ་གདམས་སུ། །སྩལ་བའི་རྨད་བྱུང་གསུང་གི་བདུད་
རྩིའི་རྒྱུན། །སྤེལ་བའི་དགེ་འདིས་ཚེ་རབས་ཀུན་ཏུ་བདག། གསང་
གསུམ་ཡོན་ཏན་ནོར་བུའི་མཛོད་འཛིན་པའི། །སྲས་ཀྱི་ཐུ་བོར་གྱུར་
ཏེ་ རྒྱལ་ སྲས་ ཀྱི། ། རླབས་ ཆེན་ སྤྱོད་ པའི་ ཕ་རོལ་ ཕྱིན་ གྱུར་ ཅིག།
ཅེས་མདོ་སྔགས་ཡོངས་རྫོགས་ཀྱི་ལམ་ལ་དཔྱད་སྒོམ་བྱེད་ཚུལ་གྱི་ཞལ་
གདམས་ལེགས་བཤད་ཆུ་གཏེར་འཕེལ་བའི་རླབས་ཕྲེང་སྙིང་གི་ཐུར་
མ་ཞེས་བྱ་བ་འདི་ཡང་བཀའ་དྲིན་མཚུངས་མེད་རྡོ་རྗེ་འཆང་དཀོན་
མཆོག་རྒྱལ་མཚན་དཔལ་བཟང་བོའི་ཞལ་སྔ་ནས་དགུང་ལོ་དགུ་བཅུ་
བཞེས་པའི་ལོ་གསར་གྱི་ཚེས་ལ་ཕྲན་བུ་ཆོས་གྲལ་དུ་ཤོག་ཅེས་བཀའ་
ཕེབས་ནས་སྩལ་བ་ཕྱིས་ སུ་བརྟག་ཚེ་ཐ་མའི་ཞལ་ཆེམས་སུ་འདུག་
པས་གཅེས་སྤྲས་སུ་བྱས་ཏེ། དགེ་སློང་ཤེས་རབ་རྒྱ་མཚོས་ར་སའི ་



བསླབ་བྱ་ཉེར་མཁོ་ཕྱོགས་བསྒྲིགས།
153
བྲག་དཀར་རི་རྩེར་སྐྱོ་སངས་སུ་ཕྱིན་པའི་ཚེ་བྲིས་པ་འདི་ཡང་ཚེ་་
རབས་ཐམས་ཅད་དུ་མགོན་པོ་དེ་ཉིད་ཀྱི་གསུང་གི་གསང་བ་མ་ལུས་
པ་འཛིན་པའི་སྲས་ཀྱི་ཐུ་བོར་འགྱུར་བའི་རྒྱུར་གྱུར་ཅིག། ། །



154
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ཞལ་གདམས་གདམས་པའི་
ལྕགས་ཀྱུ་བཞུགས་སོ། །
ཞང་སྟོན་བསྟན་པ་རྒྱ་མཚོས་མཛད།
བླ་མ་འཇམ་པའི་དབྱངས་ལ་ཕྱག་འཚལ་ལོ། ། སྐབས་ཀྱི་དོན་
ནི། ཁྱོད་ཀྱིས་གཞུང་ལུགས་ལ་ཐོས་བསམ་བགྱིས། བཤེས་་་་་
གཉེན་དམ་པ་མང་དུ་བསྟེན། གདམས་ངག་ནི་ཡོད། འདུས་
བྱས་ཐམས་ཅད་རྟག་པ་ཡིན་པ་ཤེས། འཁོར་བའི་མཚན་ཉིད་བདེ་
བ་ཡིན་པ་མཐོང་། ད་བསམ་བློ་ཞིག་གཏོང་རན་ཡིན་ཚོད་ དུ་་་
འདུག་པས་སྒྲུབ་པ་ཉམས་ལེན་ཞིག་ཨེ་ཡོང་སྙམ་པའི་རེ་བ་བདག་ལ་
ཡོད། སྒྲུབ་པའི་གཞི་རྟེན་ཚུལ་ཁྲིམས་དག་པ་ཡིན་ཀྱང་བསྲུང་བྱ་སྣ་
གཅིག་གི་ཆོག་ཤེས་མི་བྱ་བར་ཕྱོགས་ཐ ཐམས་ཅད་ནས་རྭ་བ་བརྟན་པོ་
དགོས། དེའི་སྟེང་ནས་ཉམས་སུ་ལེན་ལུགས་མ་ཨ་ལགས་ཚང་ལ་
འཇམ་པའི་དབྱངས་ཀྱིས་གསུངས་པ་ལྟར་སུམ་སྐྱ་བྱེད་དགོས། དེ་
ལ་ལྟུང་བཤགས་གསུངས་ནས་བཤགས་སྦྱངས་བྱས་ན་དེ་ལས་དགའ་
མེད། གང་ལྟར་ཡན་ལག་བདུན་་ པ་ མཎའ་ ཡཆོད་འབུལ་ སོགས་
བསགས་སྦྱངས་ཀྱི་བླུན་ཞིག་ཡོད་ཨུ་ཙོག་སྤྱིའི་མྱུ་གུ་དེ་ཚེ་གློ ཨུ་དུ་འགྲོ་



བསླབ་བྱ་ཉེར་མཁོ་ཕྱོགས་བསྒྲིགས།
155
བ་མྱོང་བས་ཀྱང་གྲུབ། ལམ་ཐུན་མོང་བ་སྔོན་འགྲོ་ཁོ་ན་མིན་གྱི་
དེས་གཞི་འཛིན་དགོས་པ་ཐུན་མོང་ཞེས་པའི་ཚིག་གི་ནུས་པས་ཤེས།
ཐོག་མར་དད་པས་སྣ་མ་དྲངས་ན་དགེ་སེམས་ཡིན་མིན་ཡང་ཤེས་
དཀའ། དད་པ་དམིགས་རྐྱེན་ལས་སྐྱེ་དགོས་པས་ཡོན་ཏན་བསམ་
པ་གལ་ཆེ། ཡོན་ཏན་མཐོང་བའི་གེགས་སེལ་ཚུལ་ལྷ་རྣམས་རུང་
བར་བྱ་བའི་ཕྱིར་ཞེས་པ་ལྟར་ཡིན། དད་པ་ཕྱོགས་ཞེན་དུ་མི་འགྲོ་
བའི་ ཐབས་ཤེས་པ་ཡང་གལ་ཆེ། མི་རྟག་པ་ལ་ཕྲ་རགས་མང་དུ་
གསུངས་མོད་ཐོག་མར་སང་ཕོད་ད་ཙམ་བདག་ཇི་འདྲ་སྙམ། དེ་
ལས་ཇེ་རིང་དུ་བཏང་སྟེ་མ་མཐའ་ལོ་ལྔ་བཅུ་ཚུན་ཆད་ལ་འཆི་བར་
ཐག་ཆོད་སྙམ་དུ་བསམ། དེ་ནས་འཆི་ཁ་མའི་གནས་སྐབས་དང་།
བར་དོའི་གནས་སྐབས་ སོགས་ རིམ་པར་བསམ། དེ་ནས་སྐྱེ་བ་་་
གཅིག་དང་བཅུ་ཁྲི་འབུམ་སོགས་བླང་ན་སྐྱིད་སྡུག་ཇི་འདྲ་ཡོང་དགོས་
རྒྱུ་རེད་བསམ། ཡང་ཁ་ཚུར་འཁོར་ཏེ་ད་ལྟ་བླ་མ་འདི་འདྲ་དང་
མཇལ། གདམས་ངག་འདི་འདྲ་ཡོད། ཤེས་རབ་དེ་ཙམ་མཆིས་
བཞིན་དུ་དིས་དགོས་པ་གང་ཡང་མ་བྱུང་ན་ཅི་བྱེད་སྙམ་དུ་བློ་འཚབ་
ཨེ་ལང་བལྟ། དེ་ནས་ཡུལ་བ་ཁྱིམ་ཚང་ལ་བསམ་ན་བཟའ་མི་ཁྱིམ་
གང་བའི་ཤུལ་ན་མི་རེ་རེ་ལས་མེད། གྲྭ་ཐོག་གྲོགས་མཆེད་སོགས་
རང་ལས་རྒན་གཞོན་མང་བོ་ཤི་སོང་ཚུལ་རེ་རེ་བཞིན་དྲན་པར་བྱ།
སྤྱིར་གྱི་བསྟན་ པyའི་དར་རྒྱུད། འཇིག་རྟེན་གྱི་བདེ་སྡུག་ བྱ་བ་ཆེ་
ཆུང་ཐམས་ཅད་ ཀྱུར་སོང་༌་ པ་འདི་ ༌ ༌ སམ་བློ་ ཡཨ༌་ ལྟོ་
བུ*
w..r" ;



156
བསླབ་བྱ་ཉེར་མཁོ་ཕྱོགས་བསྒྲིགས།
ཐུགས་རྗེ་ཅན་གྱིས་དགེ་སློང་དག་ཤེས་པ་ནི་འགྲིབ། ཞེས་པ་ནས།
ངེས་པར་འཇིག་པར་གྱུར་པས་ཞེས་སོགས་ལ་བསམ་བློ་ལེགས་པར་
བཏང་ན་ཕན་ཐོགས་ཅུང་ཟད་ཡོད། དེ་ཆགས་ཞེན་དང་འདྲེས་
ཡོད་པ་འདྲ་བས་བསམ་བློ་ཅུང་ཟད་རྒྱ་བསྐྱེད་དེ་འཁོར་བར་སྐྱེ་བ་
ཞིག་བླངས་ཕྱིན་མཐའ་མི་བརྟན་པས་སྡུག་བསྔལ་འབའ་ཞིག་ལས་མི་
འདུག་ཚུལ་ཞིབ་ཏུ་བསམ་ན་གང་དུ་སྐྱེས་ཀྱང་སྡུག་བསྔལ་གྱི་གནས་
ཞེས་ སོགས་གསུངས་པ་ལ་མིག་གིས་མཐོང་རྒྱུ་དང་། ལག་ པས་་
འཛིན་རྒྱུ་ལྟ་བུའི་གོ་བ་ཞིག་འཆར། དེ་ནས་ཀུན་འབྱུང་གི་སྡུག་
འོག་འདི་ནས་ཐར་བ་ཞིག་བྱུང་ན་སྙམ་པས་མ་རིག་པ་ལ་གནང་བ་
གཏན་ཞུས་ཤིག་བྱེད་ལུགས་ཨེ་འདུག་ སོམས། མགོ་འདྲེན་བྱེད་
མཁན་མི་རྟག་སོགས་བཅུ་དྲུག་པོ་ཡིན་ཀྱང་བུ་བཟང་བ་བོ་བདག་
མེད་རྟོགས་པའི་ཤེས་རབ་རེད། དེའི་མ་ནིའི་འོག་ལ་འཇུག་རྒྱུ་རེ་
ཨེ་རྙེད་རེམ། ཁ་ནས་བཤད་རྒྱུ་ཙམ་དེས་ཁོ་མི་འགུ། ཏན་ཏན་
ཏིག་ཏིག་ཞིག་དཀའ་རུང་ཕྱོགས་འགྲོ་རེ་ཤིན་ཏུ་གལ་ཆེ། དེ་ནས་
རང་གི་མའམ་གཉེན་དྲིན་ཅན་ཞིག་རྐང་ལག་རྣམས་མེས་ཚིག་ནས་
ཉམ་ཐག་པའི་སྐད་ཀྱིས་རང་ལ་འབོད་ཅིང་ཡོད་ན། ཁྱོད་རེ་ཞིག་
སྡོད་དང་ང་ མི་ཁོམ་པར་འདུག་ཟེར་ལུགས་ཨེ་འདུག་མྱོང་བ་ལ་་་
བསྐོར་ནས་བསམ། དེའི་མཚམས་ནས་གཉེན་ཉེ་དུ་ཤི་ སོང་བ་་་
རྣམས་ཀྱིས་ད་ལྟ་སྐྱིད་སྡུག་ཇི་འདྲ་མྱོང་བ་སུས་ཤེས། དེས་མཚོན་
ནས་མ་དྲིན་ཅན་ལ་ལ་ཚ་བས་ཉམ་ཐག ལ་ལ་གྲང་བས་ཉམ་ཐག



བསླབ་བྱ་ཉེར་མཁོ་ཕྱོགས་བསྒྲིགས།
157
ལ་ལ་བཀྲེས་སྐོམ་གྱིས་ཉམ་ཐག ལྷག་པར་ ཤིང་རྟ་འདྲེན་པའི་་
ཕྱུགས་སོགས་མིག་གིས་མངོན་སུམ་དུ་མཐོང་བ་རྣམས་ཡིད་ཡུལ་དུ་
བྱས། དེ་ཚོས་སྡུག་བསྔལ་ཇི་འདྲ་མྱོང་ན་མྱོང་དུ་ཆུག ང་ལ་ཟ་རྒྱུ་
དང་གོན་རྒྱུ་ཡོད། ཡོན་ཏན་དང་བཀུར་བསྟི་ཡོད་སྙམ་དུ་བསྡད་ན་
དེ་ལས་ཁྲེལ་མེད་པ་སུ་ཡོད་སྙམ་དུ་བསམ། དེ་ནས་དེ་དག་ལ་ཕན་
བདེ་སྒྲུབ་ལུགས་གཏན་ནས་མེད་ན་ཐབས་མི་སྣང་ཡང་། སྔོན་གྱི་་
སངས་རྒྱས་ཐམས་ཅད་དང་བོ་སེམས་ཅན་ཡིན་པས་གྲོལ་ལུགས་ཤིག་
ཡོད་འདུག དེས་ན་མ་རྒན་དེ་རྣམས་ཀྱི་བདེ་བ་ཐམས་ཅད་ངས་
བསྒྲུབ། སྡུག་བསྔལ་ཐམས་ཅད་ངས་བསལ། དེ་ཡང་གཞན་ལ་
རག་མ་ལས་པར་བདག་གཅིག་པུས་སྒྲུབ་པ་ཞིག་བྱུང་ན་སྙམ་་་་
སེམས་དུང་དུང་བ་བྱེད། དེ་ནས་འབྲས་བུ་སངས་རྒྱས་ཀྱི་གསང་བ་
བསམ་གྱིས་མི་ཁྱབ་པའི་ཡོན་ཏན་དྲན་ནས་དེ་འདྲ་བ་ཞིག་ཐོབ་ན་
སེམས་ཅན་གྱི་དོན་མཐའ་དག་སྒྲུབ་ནུས་པར་ཐག་ཆོད་མོད། དེ་
སྤང་ལས་ཤྭ་མོ་བརྡོལ་བ་ལྟར་མི་ཡོང་བས་རྒྱུ་ཕུན་སུམ་ཚོགས་པ་ཞིག་
གིས་སྒྲུབ་དགོས་པས། ཕར་ཕྱིན་དྲུག་དང་བསྡུ་དངོས་བཞི་ལ་་
བསླབ་ཚུལ་ ས་རྒྱན་སྦྱར་བ་ལས་བྱུང་བ་དང་།
ཡུལ་ མཁྱེན་པ་
གསུམ། ལམ་སྦྱོར་བ་བཞི་ཉམས་སུ་བླངས་ནས་འབྲས་བུ་ཆོས་སྐུ་
དང་འཕྲིན་ལས་ཉེར་བདུན། འབྱུང་ཚུལ་སོགས་རྒྱ་ཆེན་སྤྱོད་པ་
དང༌། གྲུབ་མཐའ་སོ་སོའི་བཞེད་ལུགས་ཀྱི་ལྟ་བ་རིམ་གྱིས་ཇེ་ཕྲར་
འགྲོ་ཚུལ་རྩ་འཇུག་བཞི་གསུམ་སོགས་ཀྱི་དགོངས་པ་ལྟར་ཟབ་མོ་ལྟ་



158
བསླབ་བྱ་ཉེར་མཁོ་ཕྱོགས་བསྒྲིགས།
བའི་རིམ་པ། དེའི་སྟེང་དུ་ལམ་རིམ་པ་གཉིས་སོགས་བསྣན་ཏེ་མདོ་
སྔགས་ཆ་ཚང་བའི་ལམ་གྱི་བགྲོད་ལུགས་སྤྱི་ཁོག་ཙམ་འཆར་བར་བྱས་
ནས། དེའི་ཆེད་དུ་ཉམས་ལེན་འདི་བྱེད་པས་འདི་དེ་འདྲ་བའི་རྒྱུར་
གྱུར་ཅིག་སྙམ་དུ་སྨོན་ལམ་གྱི་རྣམ་པས་སེམས་བསྐྱེད་ན་བསམ་པ་རྒྱ་
ཆེ་བ་གོ་སྒྲུབ་ཟེར། དེའི་ངང་ནས་སྐད་ཅིག་དཀྲོང་བསྐྱེད་དང་།
རྡོར་དྲིལ་བྱིན་རླབས་ ཀྱིས་ སྔ་ མ་ གཉིས་ སླར་ཡང་གསལ་འདེབས།
དེ་ལྟར་རིམ་པས་ཀུན་སློང་གི་རྫི་མ་ཡལ་བར་ཡང་དང་ཡང་དུ་གསལ་
འདེབས་པ་འདི་གལ་ཆེ། དྲན་འདུན་དུ་རེ་བས་མ་ཟིན་ན་ཐབས་
ཤེས་ཡ་བྲལ་དུ་འགྲོ་ལུགས་གཞུང་ཆེན་ནས་གསུངས་པ་དེ་རེད། ས་
བདུན་པ་མན་ཆད་ན་སྨོན་སེམས་ཡོད་གསུངས་པས་འདི་ལ་དབང་བོ་
བྱེད་དགོས། ལྷག་པར་སྔགས་ལྟ་བའི་སྟེང་ནས་ཡོང་དགོས་པ་་་
བསང་དང་གཏོར་ཆུང་རེ་ཡན་ཆད་ལ་ སྭ་ བྷཱ་ ཝ་དགོས་ པ་དེ་ རེད།
སྟོང་བའི་ངང་ལས་ཞེས་འབྱུང་ཁུངས་ཀྱི་ཚིག་སྦྱར་བ་དེའི་སྟེང་ནས་
ཆོ་ག་ཡོངས་རྫོགས་འགྲོ་དགོས། དེ་ཚོ་དཀའ་མོད་དེ་མི་མགོ་དང་
ཐོད་པ་དང་དྲི་ཆེན་དྲི་ཆུ་རྟ་ཤ་ཁྱི་ཤ་སོགས་སེམས་ལ་ཤར་རུང་སྡུག་
བདེན་རེད། མཚོན་དོན་ལེགས་པར་དྲན་དགོས། གཞལ་ཡས་
ཁང་ལྟ་བུ་ལ་ཁང་བ་ཕུན་སུམ་ཚོགས་པ་ཞིག་ཤར་ན་དེ་དགེ་བ་ཡིན་
དོན་མེད། རྗེ་བཙུན་འཇམ་དཔལ་དབྱངས་ཀྱི་ཡེ་ཤེས་ཀྱི་རང་སྣང་
ལས་གྲུབ་པ་རྡུལ་ཕྲ་རབ་རེ་རེས་ཀྱང་སྲིད་ཞིའི་རྒུད་པ་ཐམས་ཅད་
སེལ་ནུས་པའི་ཚུལ་ བསམ་ ན་དད་པ་ཞིག་སྐྱེས་ཡོང་པས་མ་མཐའ་



བསླབ་བྱ་ཉེར་མཁོ་ཕྱོགས་བསྒྲིགས།
159
དགེ་སེམས་ལོས་ཡིན། འབྲས་བུ་ལམ་བྱེད་དེའི་སྟེང་ནས་ཡོང་་
དགོས། ལྷ་ལ་ཡང་སྐུ་མདོག་ཕྱག་མཚན་ཤར་རུང་སྐུ་འདྲ་མཐོང་བ་
དང་ཅི་ཁྱད། ཐུགས་ཀྱི་རྣམ་པ་འཆར་མི་ཐུབ་རུང་། རྣམ་མཁྱེན་
གྱི་ཤེས་མཚན་གསུངས་པ་དེས་ལྷན་པ་རྒྱོབ། མ་ཐུབ་ན་མོས་པ་
ལམ་བྱེད་ལ་ཁག་ཞོག དེ་ཡང་མ་ཐུབ་ན་མ་མཐའ་གསོན་པོ་ཡིན་
ཚུལ་ཅིག་དྲན་དགོས། བཟླས་པའི་སྐབས་སུ་ཡང་སེམས་ལྷོད་ན་སྐྱོ་
ཤས་ཀྱི་ལྕག་གིས་བྲོབ། སུན་ན་དད་གུས་ཀྱི་སྤྲོ་བ་བསྐྱེད། འདི་
གལ་ཆེ་སྙམ་ནས་ཧ་ཅང་བསྒྲིམས་ན་རླུང་འཁྲུགས་པས་ལུས་སེམས་
ལྷོད་ཆགས་པ་དགོས། བློ་སྣ་བསྒྱུར་བ་ལ་བསྒྲིམས་དགོས་པ་མིན་གྱི།
གཞན་ཞིག་གིས་སྐད་ཆ་བཤད་ན་ངུ་རྒྱུ་དང་རྒོད་རྒྱུ་ཡོང་བ་དེ་ལ་བློ་
བསྒྲིམས་མི་དགོས་པ་དང་འདྲ། བློའི་ཚོད་དེ་ཙམ་དགོས་ཞེས་བླ་
མས་གསུངས། གལ་ཏེ་ཡིད་སུན་ན་མདུན་རི་རྒྱབ་རི་ནས་ལུང་བ་
ཕན་ཚུན་རྨ་ཆུ་ལྷོ་བྱང་སོགས་རིམ་གྱིས་དབུས་གཙང་དང་སོག་ཡུལ་
སོགས་ཡུལ་གྲུ་རྒྱ་ཆེན་པོ་ཇི་ལྟར་ཡོད་ཚུལ་རིམ་གྱིས་བསམ་བློ་བཏང་
ན་རླུང་དྭངས་པས་ངེས་པར་ཕན་ཐོགས། གཞན་ལ་འདི་འདྲ་་་
བཤད་གི་མེད་ཀྱང་ཁྱོད་རང་ལ་ངེས་པར་ཕན་ཐོགས་སྙམ་ནས་དམར་
ཁྲིད་དུ་ཞུས་པ་ལགས། སྲིད་པའི་སྡོང་བོ་ཆེན་པོ་གཅོད་པ་ལ་རྣོ་
གཅིག་པུ་ཡོད་པས་མི་ཆོག་གི སྟ་རེའི་རྒྱབ་འཐུག་པོ་དགོས་པ་ལྟར།
སྔགས་ཀྱི་མྱུར་ཁྱད་ལ་མདོ་ཕྱོགས་ཀྱི་རྒྱབ་ཁྱོག་དགོས། དེ་ལ་ཡང་
ཡུ་བ་དང་འཛིན་མཁན་གྱི་སྟོབས་ཤུགས་ཚང་དགོས་པ་ལྟར་ཆ་ཐམས་



160
བསླབ་བྱ་ཉེར་མཁོ་ཕྱོགས་བསྒྲིགས།
ཅད་ནས་ལམ་ཡོངས་རྫོགས་དགོས་པ་འདི་ཁོ་ན་གལ་ཆེ་བས་སྙིང་གི་
གཅེས་ནོར་ཡིན་པས་དེ་ཐུགས་ལ་ཟུངས། ཡི་གེ་བསྐུར་ན་དགོན་
ལུང་ནས་ཡོང་མཁན་ཡོད་བསམ། ཁོ་བོ་ཅག་ཀྱང་སྒྲུབ་པ་ཉམས་
ལེན་གྱི་སྐལ་བ་ཤིན་ཏུ་ཕྲ་པས་སེམས་གཏིང་ནས་སྐྱོ། ཚེ་ལྷག་ཞག་
གཅིག་ལས་མེད་རུང་དགེ་སྦྱོར་ཁོ་ན་བྱེད་བསམ་སྟེ། དེའི་སྟེང་དུ་
གཏན་ནས་མི་འགྲོ། དབྱར་ཐོག་ཆུ་སྤོར་ན་བསམ་ཡོད། ཁྱེད་
རང་ཚུར་ཡོང་ཐབས་འཕྲལ་དུ་དཀའ་རྒྱུ་རེད། རིམ་གྱིས་ཡོང་ཐུབ་
ན་བཟང་བསམ། དཔེ་ཆ་དེ་ཚོ་ཡང་འདི་ ཀར་འཕྲོད་ན་བཟང་
བསམ། གལ་ཏེ་བསྙེན་པ་མ་ཐུབ་རུང་སྤྲོས་པ་ལ་མགོ་མི་འཁོར་བ་
ཤིན་ཏུ་གལ་ཆེ། གཞན་དོན་ལ་ཁ་མཁོ་མ་ཐུག ལོ་ལེགས་ན་ཕུབ་
མ་ལོས་ཡོད། ད་ལྟ་ཉིན་རེ་ཞག་རེ་བཞིན་བསྟན་པ་རིན་པོ་ཆེ་་
འགྲིབ་འགྲོ་བར་འདུག་པས་གཞན་ལ་ཕན་པ་ཤིན་ཏུ་དཀའ། རི་
རྩེའི་ ཉི་ མ་ མཐོ་ གང་ བོ་ འདི་ ལ་ རིང་ གིས་ འབད་ པ་ ལྷུར་ མཛོད།
དེས་ན་སྟོན་པ་བཅོམ་ལྡན་འདས་ཀྱིས་རྒྱལ་བའི་བསྟན་པ་ཡང་ངེས་
པར་འཇིག་པར་འགྱུར་བས། ཅིའི་ཕྱིར་བརྩོན་འགྲུས་དང་བརྟུལ་
བ་བརྟན་པོས་སྒྲུབ་པར་མི་བྱེད་ཅེས་གདོང་ལ་ཕྱག་མཛུབ་བཙུགས་
ནས་གསུངས་པ་འདི་ཡང་དང་ཡང་དུ་དྲན་པར་བྱ་བ་གནད་དུ་ཆེ་
ལགས། །
སྨྲས་པ། དཀོན་མཆོག་རྒྱལ་བ་ཀུན་དངོས་མཚན་ལྡན་རྗེ། །
ཡབ་སྲས་ཟུང་གི་ཞལ་གདམས་མར་དཀར་གྱིས། མདོ་སྔགས་ཕན་



བསླབ་བྱ་ཉེར་མཁོ་ཕྱོགས་བསྒྲིགས།
161
ཚུན་དབྱེར་མེད་བསྲེ་བ་ཡི། །སྙིང་གཏམ་ཐུད་ཀྱི་དུམ་བུ་འདི་དབུལ་
ལོ། །མཆོག་ཏུ་དཀར་བའི་ལེགས་བྱས་ཟླ་འོད་ཀྱི། །སྙེ་མ་གསར་བའི་
སྤུ་ལོང་གཡོ་ལྡན་པའི། ། དད་གུས་གར་དུ་ཟློས་པའི་འཁྲི་ཤིང་ལ། །
དོན་གཉིས་མེ་ཏོག་ཕོན་པོ་ཅི་ཡང་འཛིན། །འཇམ་དབྱངས་གསུང་
གི་འཁོར་ལོ་ཆོས་ཀྱི་དུང༌། །སྙན་དགུའི་གདངས་སུ་རོལ་པའི་ལེགས་
བཤད་ ལ། ། རྗེས་ ཆགས་ རི་ སྐྱེས་ གཞོན་ནུའི་ ཐུགས་ ཀྱི་ མཁའ། །
གདམས་ངག་ཟླ་བའི་འོད་ཀྱིས་བསྙེམས་གྱུར་ ཅིག། ཐབས་ ཤེས་
ཟུང་དུ་འཇུག་པའི་གཤོག་ཟུང་གིས། །གྲོལ་ཤོར་མཐའ་སྤངས་དབུ་
མའི་མཁའ་དབྱིངས་སུ། ། བདེ་སྟོང་གར་གྱིས་རྩེན་པ་གྲུབ་པའི་་་
རིགས། ། རྒོད་པོ་བྱེ་བའི་ཚོགས་གྲལ་བསྙེགས་གྱུར་ཅིག། ན་ཚོད་
ཡས་ཕྱིན་རྒན་མོས་འོ་བྱེད་ཅིང་། ། ན་ཚོད་མས་ལྷུང་བྱིས་པའི་དུ་ཅོ་
ཐེག། རས་དཀར་ཧྲིལ་བོས་མགོ་ལུས་མི་ཐུམས་པའི། །རྟག་ཆད་
གཉིས་ཀྱིས་མཐའ་ལ་ལྷུང་གྱུར་ཅིག། ཡང་ན་ཆོས་གོས་གསུམ་གྱིས་
ལུས་མཛེས་ཤིང༌། ། ངག་ནས་ སྡེ་སྣོད་གསུམ་ གྱི་བཟླས་བརྗོད་
བརྩོན། ། ཤེས་ རྒྱུད་ རིལ་ བ་ བསླབ་གསུམ་བདུད་ རྩིས་ གཏམས། །
དྲང་སྲོང་མཆོག་གི་བརྟུལ་ཞུགས་སྐྱོང་གྱུར་ཅིག། ཀར་བི་རའི་མེ་
ཏོག་ཐོད་བཅིངས་ནས། ། ཚེ་ལྷག་རི་རྩེར་ཕྱི་མའི་རྒྱལ་ཁམས་ཀྱི། །
ལྟད་མོ་བལྟ་བར་རིངས་པའི་རྒན་པོ་ཡང༌། ། དངོས་མཇལ་གླེང་མོ་
བཅུད་དུ་སིམ་ གྱུར་ ཅིག། བདུད་བཞི་ ཁམས་ དུ་བྱེད་པ་ མ་ ཧེའི་
ཞལ། ། བདུད་ སྡེའི་གཤེད་དུ་གདངས་པ་ཁྲོ་བོའི་རྒྱལ། ། དགེ་ལྡན་



162
བསླབ་བྱ་ཉེར་མཁོ་ཕྱོགས་བསྒྲིགས།
བཀའ་བསྲུང་དཔལ་མགོན་རྣམ་གཉིས་ཀྱིས། ། ཁྱེད་ལ་གཡེལ་མེད་
རྟག་ཏུ་གྲོགས་བྱེད་ཤོག། ཅེས་འཕྲིན་ཡིག་གདམས་པའི་ལྕགས་ཀྱུ་
ཞེས་བྱ་བ་འདི་ཉིད་ཕྱག་ ཏུ་འབུལ་རྟེན་བླ་མ་མགོན་པོའི་མན་ངག་
ལྟར་བསྒྲུབ་ཁུལ་བགྱིས་པའི་དམ་ཚིག་མི་འགྱུར་བའི་རྡོ་རྗེའི་མདུད་པ་
ལྷ་རྫས་པཅས་བཀྲ་ཤིས་འཁྱིལ་གྱི་རང་ཤག་ནས་ཟླ༧་ཚེསདགེ་བར་
ཕུལ། །



བསླབ་བྱ་ཉེར་མཁོ་ཕྱོགས་བསྒྲིགས།
163
༄༅། །ཡིད་ལ་བསམ་པའི་དོན་ཚིག་ལམ་དུ་མཚོན་པའི་
བསླབ་བྱ་སྨོན་ཚིག་དང་འབྲེལ་བའི་
མགུར་དབྱངས་བཞུགས་སོ། །
ཀིརྟི་བློ་བཟང་འཕྲིན་ལས་བསྟན་པ་རྒྱ་མཚོས་མཛད།
དཔལ་དུས་གསུམ་རྒྱལ་བའི་མཁྱེན་བརྩེ་ནུས། ། དོན་གཅིག་
བསྡུས་དྲིན་ ཅན་བླ་ མ་དང་། ། དབྱེར་མེད་ པ་ རྗེ་བཙུན་བློ་བཟང་་
གྲགས། ། མགོན་དེ་ཡི་ཞབས་རྡུལ་གཙུག་གིས་མཆོད། །དུས་ ཐོག་
མེད་ཞིག་ནས་རང་སེམས་འདི། །དགུ་ཉོན་མོངས་གདོན་གྱིས་བསླུས་
པའི་མཐུས། ། ལས་སྣ་ཚོགས་རླུང་གིས་རབ་བསྐྱོད་པས། ། གནས་
མཐའ་མེད་ སྡུག་བསྔལ་རྒྱ་མཚོར་འཁྱམས། ། དུས་ད་ལྟ་ཆོས་ལྡན་
རྟེན་བཟང་ཐོབ། ། ཆོས་འཁྲུལ་བྲལ་བསྟན་པའི་སྙིང་བོ་དང༌། ། དེ་
ཚུལ་བཞིན་འདོམས་པའི་བཤེས་དང་མཇལ། །ཆོས་སྒྲུབ་པའི་གྲོགས་
དང་མཐུན་རྐྱེན་འཛོམ། །དུས་འདི་འདྲར་རང་གི་ལུས་ངག་ཡིད། །
ཉིན་མཚན་དུ་དགེ་ལ་མི་གཞོལ་བར། །བན་བུན་གྱི་འདི་སྣང་བྱ་བའི་
ངང་། ། དོན་མེད་དུ་འདའ་བ་ཀྱེ་མ་བླུན། །སྤྱིར་འདུས་བྱས་ཐམས་
ཅད་མི་རྟག་ ཅིང་། ། སྒོས་འཁོར་བ་སྲིན་མོའི་གྲོང་ཁྱེར་འདིར། །
གནས་ལུས་དང་ལོངས་སྤྱོད་མཛའ་བཤེས་སོགས། །བློ་ཐུབ་པའི་ངེས་



164
བསླབ་བྱ་ཉེར་མཁོ་ཕྱོགས་བསྒྲིགས།
པ་ཅང་མ་མཆིས། ། དུས་སྙིགས་མའི་ཚེ་ཐུང་དགུན་ཉི་འདྲ། ། འར་
འུར་གྱིས་གར་སོང་ཆ་མེད་ཐལ། ། གློ་བུར་དུ་སྐྱེས་ཆེན་འདེགས་པའི་
ཚེ། ། བློ་བདེ་བའི་གདེངས་ཚད་ཅི་འདུག་སོམས། ། རྗེ་བཀའ་དྲིན་
མཉམ་མེད་གང་དེ་ཡིས། །བཀའ་མདོ་རྒྱུད་དགོངས་འགྲེལ་བཅས་པ་
ཀུན། ། དོན་དམ་ པའི་ མཆོག་ ཏུ་ངོ༌སྤྲོད་པའི། ། བསྟན་འདི་དང་་་་
མཇལ་བ་སྲིད་མཐའ་ཙམ། ། ཚེ་འདི་ཡི་བྱ་བ་ཅི་བྱས་ སླ། ། དུས་་་
གཏན་གྱི་སྐྱིད་སྡུག་འདམ་ཁ་བྱུང༌། །བདག་སྒོ་གསུམ་སྤྱོད་པ་ཅི་འདྲ་
ཞེས། ། རྒྱུད་རྟོག་དཔྱོད་བྱི་དོར་བྱེད་རེ་རན། །ཚུལ་དེ་ལྟར་དྲན་ཤེས་
བག་ཡོད་ ཀྱིས། ། སྡོམ་གསུམ་གྱི་བཅས་མཚམས་གཅེས་པར་
སྲུངས། ། རྒྱུད་སྡིག་ལྟུང་དྲི་མ་སྦྱོང་བའི་ཕྱིར། ། སྟོབས་བཞི་ཡི་་
བཤགས་བསྡམས་འབད་པར་འཚལ། ། ཡོངས་མདོ་རྒྱུད་གཞུང་
ལུགས་ཆེན་མོ་ཀུན། །ལུང་བཤད་ཆོས་ཙམ་དུ་མི་འཛིན་པར། །བློའི་
ནུས་པ་ཅི་ཡོད་ཐོས་བསམ་གྱིས། །ལམ་ཉམས་སུ་ལེན་ཚུལ་ཤེས་པར་
མཛོད། ། ཟབ་རྒྱས་ཀྱི་གསུང་རབ་དགོངས་དོན་ཀུན། ། ཉམས་ལེན་
གྱི་རིམ་པར་དྲིལ་བའི་གཞུང༌། ། མེད་མི་རུང་གདམས་ངག་མཐར་
ཐུག་དེ། ། ཆོས་བྱང་ཆུབ་ལམ་གྱི་རིམ་པ་ཡིན། ། དཔལ་གསང་ཆེན་
རྒྱུད་སྡེའི་སྙིང་བོའི་བཅུད། ། རྗེ་གྲུབ་དབང་ཡོངས་ཀྱི་གཤེགས་ཤུལ་
ལམ། ། མཆོག་ཚེ་གཅིག་ སྟེར་བའི་ཉེ་ལམ་དེ། ། ལམ་བསྐྱེད་རྫོགས་
རིམ་ པའི་མན་ངག་ཡིན། ། དོན་དེ་འདྲའི་གནད་དོན་ངེས་བྱས་་་
ནས། །ངེས་འབྱུང་དང་བྱང་སེམས་ཡང་དག་ལྟ། །ལམ་རིམ་གཉིས་



བསླབ་བྱ་ཉེར་མཁོ་ཕྱོགས་བསྒྲིགས།
165
མཐའ་འཆའ་བ་མང་
ཟབ་མོའི་རྣལ་འབྱོར་ལ། ། རྒྱུད་བག་ཆགས་བརྟན་པོ་ཐེབས་པར་
མཛོད། ། ལར་གངས་རིའི་ཁྲོད་འདིར་རང་རང་གི། ། ལུགས་གྲུབ་
་མོད་ཀྱི། ། ཕྱོགས་ལྷུང་གི་རབ་རིབ་དང་བྲལ་
བའི། ། བློ་གཟུ་བོའི་མིག་གིས་བརྟགས་པ་ན། ། ལུགས་གཞན་གྱི་
ལེགས་ཆ་ཀུན་འདུས་ཤིང༌། ། ཆོས་ མདོ་སྔགས་ལྟ་སྒོམ་སྤྱོད་པའི་་་
གནད། ། རྗེ་རྒྱལ་བའི་དགོངས་པ་མཐར་ཐུག་དེ། ། ཕ་བླ་མའི་རིང་
ལུགས་འདི་ཁོ་ན། ། ཚུལ་འདི་ཡང་ རང་ ལྟ་ མཆོག་འཛིན་པའི། །
ཕྱོགས་ཞེན་གྱིས་བསྔགས་པ་མ་ལགས་
པ་ལགས་ཏེ། ། བཀའ་དགོངས་འགྲེལ་
ཚད་མ་དཔང་བཞག་ནས། །ལུང་རིགས་ཀྱི་སྲང་ལ་གཞལ་ན་ཤེས། །
དོན་དེས་ན་འཁྲུལ་བྲལ་ལུགས་བཟང་འདིར། ། བློ་ཡིད་གཉིས་མེད་
པར་བསྟེན་མཛོད་ལ། །རང་ཐོས་བསམ་བཤད་སྒྲུབ་ཅི་ནུས་དང་། །
གཞན་ཚུལ་དེར་ཐབས་ཀྱིས་བཀྲི་བར་མཛོད། ། ཚུལ་དེ་འདྲའི་རང་
གཞན་དོན་འགྲུབ་པའི། །རྟེན་འབྲེལ་གྱི་རྩ་བ་བླ་མ་དེ། །དུས་འབྲལ་
མེད་བསྒོམ་ནས་གསོལ་འདེབས་ཤིང་། ། ད་སྲོག་ལ་བབས་ཀྱང་་
བཀའ་བཞིན་སྒྲུབས། ། ཕ་བཀའ་དྲིན་འཁོར་མེད་བློ་བཟང
གྲགས། །བུ་སྐལ་དམན་སྙིགས་མའི་མཚོར་བྱིང་བ། ། ཞིང་ཆོས་ཀྱིས་
མཐོ་བའི་ཕོ་བྲང་ནས། ། ཐུགས་བརྩེ་བའི་སྤྱན་གྱིས་མི་གཟིགས་་་་
སམ། ། རྗེའི་བཞེད་སྲོལ་དྲི་མེད་ལམ་བཟང་བོ། ། སྒྲུབ་འདོད་པའི་
རྗེས་འཇུག་བདག་ ཅག་རྣམས། ། དཔལ་གསང་གསུམ་བྱིན་རླབས་
བདུད་རྩི་ཡིས། །དུས་རྟག་ཏུ་སྐྱོངས་ཤིག་དྲིན་ཅན་རྗེ། །མགོན་ཁྱེད་



166
བསླབ་བྱ་ཉེར་མཁོ་ཕྱོགས་བསྒྲིགས།
ཀྱི་ཐུགས་རྗེའི་བྱིན་རླབས་ཀྱིས། ། རྒྱུད་ལས་ཉོན་སྒྲིབ་པ་ཀུན་བྱང་
ནས། ། ལམ་ཐུན་མོང་ཐུན་མོང་མ་ཡིན་པའི། ། ཉམས་རྟོགས་པ་སྐྱེ་
བར་བྱིན་གྱིས་རློབས། ། འབངས་བདག་གི་ལུས་ངག་ ཡིད་གསུམ་་་
གྱིས། །ལས་བྱ་བ་གང་བརྩམས་དུས་རྟག་ཏུ། །བསྟན་འགྲོ་བ་ཡོངས་
ལ་ཕན་པ་རུ། །རྒྱུན་བྱིན་གྱིས་རློབས་ཤིག་བླ་མ་ལྷ། ། དུས་མ་འོངས་
ཚེ་རབས་ ཐམས་ ཅད་དུ། ། རྗེ་བླ་མའི་ཞབས་ཀྱི་པདྨོ་དང༌། ། སྐད་
ཅིག་ཀྱང་མི་འབྲལ་སྒོ་གསུམ་ གྱིས། ། ཐུགས་ སེམས་ པ་འབའ་ཞིག་
སྒྲུབ་པར་ཤོག། ཆོས་འཁྲུལ་བྲལ་བསྟན་པའི་སྙིང་བོ་འདི། །ལུས་
སྲོག་ལ་མི་ལྟ་ཕྱོགས་ཀུན་ཏུ། ། བཤད་སྒྲུབ་ཀྱིས་འཛིན་ཅིང་སྤེལ་ནུས་
པའི། ། མཐུ་སྙིང་སྟོབས་ལྡན་པར་བྱིན་གྱིས་རློབས། ། བློ་གཟུངས་
སྤོབས་རྣམ་འབྱེད་ཤེས་ རབ་ སོགས། ། ས་ལམ་གྱི་ཡོན་ ཏན་ རྩལ་་་
རྫོགས་ནས། ། མ་འགྲོ་བའི་དོན་ཆེན་ སྒྲུབ་པ་ལ། ། བྱམས་འཇམ་
དབྱངས་ཀུན་བཟང་ལྟ་བུར་ཤོག། དུས་སྙིགས་མའི་སེམས་ཅན་མ་
ལུས་པ། །སྐྱབས་མཆོག་གསུམ་གཙུག་གི་རྒྱུན་དུ་འཛིན། །ལས་རྣམ་
དཀར་ཕྱོགས་ལ་སེམས་མཐུན་པས། ། འཕྲལ་ཡུན་གྱི་ལེགས་ཚོགས་
གོང་འཕེལ་ཤོག། མགོན་བསྟན་འཛིན་མཐའ་དག་ཞབས་པད་་་
བརྟན། ། གྲོགས་རིག་གྲོལ་སྨྲ་བས་ས་སྟེང་ཁྱབ། ། ཆོས་བཤད་སྒྲུབ་
བསྟན་པའི་ཉི་མ་ཤར། །ཡོངས་འཇིག་རྟེན་ཤིས་པས་ཁྱབ་གྱུར་ཅིག།
ཅེས་ཡིད་ལ་བསམ་པའི་དོན་ཚིག་གི་ལམ་དུ་མཚོན་པའི་བསླབ་
བྱ་སྨོན་ཚིག་དང་འབྲེལ་བའི་མགུར་དབྱངས་འདི་ནི། ། གུས་ སློབ་



བསླབ་བྱ་ཉེར་མཁོ་ཕྱོགས་བསྒྲིགས།
167
ཆོས་བཞིན་སྤྱོད་པའི་གནས་བརྟན་བློ་བཟང་དགེ་འདུན་ནས་བསྐུལ་
ངོར། ༧འཇམ་མགོན་ཆོས་ཀྱི་རྒྱལ་པོ་ལ་མི་ཕྱེད་པའི་དད་པ་དང་ལྡན་
པའི། ༧བཙུན་གཟུགས་བློ་བཟང་འཕྲིན་ལས་ཀྱིས་དབེན་པའི་ནགས་
ཁྲོད་བདེ་ཆེན་དགའ་ཚལ་དུ་བྲིས་པ་ཛ་ཡནྟུ། །



168
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །བསླབ་བྱ་སྐྱོན་མཚང་ཟུག་རྔུ་འབྱིན་པའི་
སྨན་གྱི་ཐུར་མ་བཞུགས་སོ། །
རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།
བསྐལ་བཟང་རྣམ་འདྲེན་ཀུན་གྱི་ཡེ་ཤེས་ཀྱི་རང་གཟུགས། །
ཐུབ་ བསྟན་ སྙིང་ བོ་ མདོ་ སྔགས་ ཟུང་ འཇུག་ གི་ ལམ་ བཟང་། །
འདོམས་མཛད་དབང་ཕྱུག་བརྒྱད་ལྡན་ཌཀི་ཡི་གཙོ་མོ། ། རྒྱལ་ཡུམ་
མཁའ་སྤྱོད་དབང་མོའི་ཐུགས་རྗེ་ཡིས་སྐྱོངས་ཤིག། ངན་བུའི་རྣམ་
རྟོག་འཕྲོ་རྒོད་ལང་ཤོར་དུ་སོང་བས། །ཡིད་ལ་གྱ་གྱུའི་རི་མོ་ཆུ་གཉེར་
ལྟར་དཀྲིགས་པས། །གང་ཤར་མུ་ཅོར་སྨྲ་བའི་བྱུང་རྒྱལ་གྱི་རྒྱང་གླུ། །
གྲོགས་མེད་གཅིག་པུར་འཁོད་པའི་སྐྱོ་རོག་ཏུ་ལེན་ནོ། ། བོང་རྡོག་
གསེར་ཏུ་སྣང་བས་སློབ་མ་ ཡི་ ངག་ གིས། ། སྐྱོན་མཚང་གནད་ལ་་་
འབབ་པའི་བསླབ་བྱ་ཞིག་དགོས་ཟེར། །གདོང་ལ་མཛུབ་མོ་བཙུག་
སྟེ་རང་རྒྱུད་ལ་བརྟག་ན། །གཞན་སྐྱོན་སེལ་བར་རང་མཚང་རིག་པ་
ཞིག་དགོས་གདའ། ། ན་ཚོད་ཕྲ་མོའི་དུས་ནས་ཆོས་སྒོ་རུ་ཚུད་
ཀྱང་། །བསམ་རྒྱུ་ཉོན་མོངས་བྱ་རྒྱུ་སྡིག་བསོག་ལས་མེད་པས། །ཡིད་
ཀྱི་དགུ་ལའང་ཆོས་ཤིག་མ་དྲན་པས་ལན་འདུག། ད་ནི་ངན་གོམས་



བསླབ་བྱ་ཉེར་མཁོ་ཕྱོགས་བསྒྲིགས།
169
བློ་སྣ་ཨེ་འགྱུར་རང་བལྟའོ། །ཆོས་ཀྱི་རྩ་བ་བསམ་པའི་བཟང་ངན་རུ་
གསུང་ན། །བྱ་བ་ཀུན་ལ་བརྟག་དཔྱད་ཅུང་ཟད་རེ་བྱས་ཏེ། །མཐའ་
དག་མིན་ནའང་རེ་གཉིས་ཆོས་ཕྱོགས་སུ་འགྲོ་བ། །བྱུང་ན་ལེགས་ཏེ་
དེ་ཡི་ ཐག་ཉེ་རུ་མི་སླེབ། ། མ་ཤི་ཚུན་གྱི་འདོད་པ་དོན་གཉེར་འདི་
བོར་ཏེ། ། ཕྱི་མའི་ངན་འགྲོ་ལྡོག་པའི་ཐབས་ཚུལ་ཙམ་ནུས་ཀྱང་། །
ཕོ་སྐྱེས་ཚོད་དུ་འདུག་མོད་དེ་ཙམ་ཡང་དཀའ་ན། །ཐར་བའི་ལམ་སྣེ་
ཟིན་པའི་རེ་བ་ནི་མེད་དོ། །ཉོན་མོངས་གོང་བུ་སྡིག་པའི་ཁྲེས་པོ་ཆེར་
འདུག་ཅིང་། ། དཀོར་ཟན་རྐྱལ་བ་ལྟུང་བའི་སྐྱེ་རལ་ཏུ་མཆིས་པ། །
ཆོས་བརྒྱུད་ཁོལ་བོ་མདོ་མེད་ཁྲམ་པ་མཁན་བདག་ནི། །རང་གཞན་
ཕུང་བྱེད་ལྟས་ངན་འུག་པ་ཁོ་ཡིན་འདུག། དངོས་པོ་ཁབ་སྐུད་ཚུན་
ལ་ཤི་སྤར་རང་འཐམ་སྟེ། ། སྟེར་བ་ལྟ་ཅི་རང་གིས་སྤྱོད་པར་ཡང་མིན་
བྲ། ། འདོད་ཡོན་ཀུན་ལ་ཞེན་པ་ཨ་འཐས་སུ་སོང་བས། ། ཕྱི་ཕྱིར་
གདུང་ནས་སེམས་བདེའི་གོ་སྐབས་ཀྱང་མི་འདུག། སྙིང་ལ་གཟན་
པའི་རྣམ་འགྱུར་སྣ་ཚོགས་ཀྱིས་ སྡིག་བསགས། ། རྫུན་ཕྲ་ཚིག་རྩུབ་
ངག་འཁྱལ་འབའ་ཞིག་གིས་དུས་འདའ། ། སེམས་རྒྱུད་ཆགས་སྡང་
ལོག་ལྟ་གཏི་མུག་གིས་འཚོས་ཀྱང་། ། ཅོལ་ཆུད་གླེན་པ་བདག་གིས་གོ་
བ་ཞིག་མ་བྱུང་། །ཀོ་ལོང་དམ་ཞིང་ཁོན་འཛིན་ཆེ་བ་འདི་སྐྱོན་ཆེ།
མི་དགོས་དགུ་དགོས་མཁོ་ཉམ་མང་བ་འདི་སྐྱོན་ཆེ། ། ལོང་གཏམ་
དགའ་ཞིང་སྨྲ་བ་མང་བ་འདི་སྐྱོན་ཆེ། ། སྐྱོན་དུ་མཐོང་བས་མི་ཆོག་
སྤུང་བ་ཞིག་དགོས་གདའ། །གཡོ་འཕྲུལ་སྣ་ཚོགས་ཐབས་ཀྱིས་གཞན་



17)
བསླབ་བྱ་ཉེར་མཁོ་ཕྱོགས་བསྒྲིགས།
ནོར་ལ་ཕྲོག་ཅིང༌། ། སྤྱོད་ངན་ཕག་ཏུ་བྱས་ཤིང་བཙུན་བཙུན་ལྟར་
བྱས་ནས་ ། གཞན་གྱི་མིག་འདྲིད་ཆོས་པ་ཡིན་ཁུལ་འདིས་མི་ཆོག།
རང་སེམས་རང་གི་དབང་བོ་ཐུབ་པ་ཞིག་དགོས་སོ། །སྲིད་ལ་རྒྱབ་
ཀྱིས་ཕྱོགས་པའི་ངེས་འབྱུང་རང་དཀའ་ཡང་། །ཁས་འཆེ་ཙམ་ཀྱིས་
བླང་བའི་རང་རྒྱུད་ཀྱི་ཚུལ་ཁྲིམས། །ཉེ་སྤྱོད་ཆེ་ཕྲ་ཀུན་ལས་ལྡོག་པ་
ཞིག་དགོས་ཀྱི། ། ནག་ཆང་ སྤང་བ་གཅིག་པུས་ཆོག་ཚོད་དུ་མི་་་་
གདའ། །དེང་དུས་ཁ་ཤོས་སྣ་ཤོ་འཕྱ་བ་ལྟར་མིན་པར། ། མ་མཐའ་
འང་རྩ་བཞིའི་བསྲུང་མཚམས་དག་པོ་ཞིག་བྱས་ཏེ། །བསླབ་བྱ་བྱེད་
དང་ཞུ་མཁན་སུ་བྱུང་གི་ངོས་ནས། །ལེགས་སྲུང་བསྟན་པའི་གཞི་རྩ་
ཚུགས་ པ་ཞིག་བྱའོ། ། བླ་ མ་ སངས་རྒྱས་མཐོང་བའི་དད་གུས་ཞིག་
དགོས་ཀྱི། ། ཕྱོགས་ ལྷུང་རྨོངས་ཞེན་གཅིག་པུས་ཆོག་ཚོད་དུ་མི་་
གདའ། །
ཆོས་ མཛད་ཡོངས་ཀྱི་སློབ་འདྲེ་ཆགས་སྡང་དུ་གསུང་་་་
བས། ། རང་བློ་གཟུ་བས་ཀུན་ལ་དག་སྣང་རང་སྦྱོང་ངོ༌། ། མ་་་
སྔགས་ཀུན་ལ་ཐོས་པ་ཕྱོགས་མེད་ཞིག་དགོས་ཀྱང་། །ཚེ་ནི་ཡུན་ཐུང་
ཐ་སྙད་གཏུགས་པ་རང་མེད་པས། ། ཉམས་ལེན་གནད་ཀྱི་དོན་པོ་
འཆུག་མེད་ཅིག་བཙལ་ཏེ། །ཚེ་མཇུག་སྒྲུབ་ལ་གཞོལ་བ་ཨེ་ཡོང་ཞིག་
ལྟའོ། ། གཞན་ཀྱི་ངོ་སྲུང་བརྙེད་པ་ཅུང་ཟད་རེའི་ཕྱིར་དུ། ། མི་ཚེ་
སྡིག་དད་སྡུག་ལ་བཀོལ་བ་འདི་བོར་ཏེ། །དཔེ་བལྟས་ཕྱག་མཆོད་ཁ་
འདོན་རྒྱ་ཆེན་རང་མིན་ཀྱང་། །ཁ་རོག་བསྡད་པས་ངེས་པར་ཆོག་པ་
ཞིག་བྱེད་དོ། ། འཆད་རྩོད་རྩོམ་ལ་ ཐོགས་པ་མེད་པ་དེ་ལེགས་་་་་



བསླབ་བྱ་ཉེར་མཁོ་ཕྱོགས་བསྒྲིགས།
171
ཀྱང་། ། ཁ་བཤད་ཙམ་ གྱིས་ གཞན་རྒྱུད་འཐུལ་བ་ཞིག་མི་འོང་། །
དེས་ན་རང་རྒྱུད་འདུལ་བའི་ཉམས་ལེན་གྱི་སྙིང་བོ། ། ལྟོ་གོས་བློས་
བཏང་ཕྱི་མའི་མནོ་བསམ་རང་སེམས་སོ། ། བཀའ་པོད་ལྔ་དང་རྒྱུད་
སྡེ་རྣམ་བཞི་ཡི་དགོངས་དོན། །ཤེས་པར་རློམ་སྟེ་ཕྱི་མའི་ངན་སོང་གི་
སྒྲུབ་ཐབས། །འགྲན་འདོད་སེམས་ཀྱིས་སྔ་མའི་འདྲ་ཞུས་ཀྱི་གཞུང་
རྩོམ། །མཁོ་རེས་མེད་པས་སོས་བདེ་ཀུ་ཡངས་སུ་འདུག་གོ། ལྟས་
ངན་དང་བོ་རང་མཐོང་ང་རྒྱལ་གྱིས་ཁེངས་པས། ། ཤེས་རྒྱུད་སྲེག་
བྱེད་ཞེ་སྡང་མེ་ཆར་གྱི་རྩོད་པ། །རང་སྐྱོན་རིས་པོར་གཞན་གྱི་རྩོམ་
སྐྱོན་ཚུན་རྟོག་ པའི། ། དཔེ་ལྟོས་ལ་སོགས་མཁོ་མེད་ཅི་དགའ་རུ་་་
འཇོག་པོ། །ཐེག་མཆོག་ལམ་གྱི་རྩ་བ་སེམས་བསྐྱེད་དུ་འདུག་ཀྱང་། །
ཕྱི་མའི་མནོ་བསམ་མེད་པར་བསྐྱེད་ ཐབས་རང་མེད་པས། ། སྨོན་
ལམ་ཚུན་གྱིས་བག་ཆགས་ཐེབས་ངེས་ཤིག་བྱས་ཏེ། །ཀུན་ལ་བསམ་
ངན་མི་འཆང་ཁ་རོག་ཏུ་འདུག་གོ། ཐུབ་བསྟན་ཡང་སྙིང་གསང་
ཆེན་ལམ་བཟང་རང་ཡིན་ཡང་། ། ཇི་བཞིན་ཉམས་སུ་ལེན་པའི་ཁ་
ང་མི་འདུག། འོན་ཀྱང་དད་པས་ཆོ་ག་དག་པོ་རེ་བཏོན་
ཏེ། །སྨོན་ལམ་དག་པས་མཚམས་སྦྱོར་ནན་ཏན་ཞིག་བྱེད་ཡ། །ལུས་
ངག་བྱེད་སྤྱོད་སེམས་ཀྱི་འཁྱེར་སོ་ཀུན་ལྟོས་ན། །ཕྱི་མའི་འགྲོ་ས་ངན་
བོ་ན་ལས་མ་འདས། ། དེང་ནས་གཟུང་སྟེ་འཁོར་བ་མ་སྟོང་གི་
བར་དུ། །སྐྱིད་སྡུག་ཅི་བྱུང་བླ་མ་དཀོན་མཆོག་རང་མཁྱེན་ནོ། །རང་
སེམས་དཔང་བོར་བཞག་སྟེ་བསམ་བློ་རང་བཏང་ན། །ཁོ་ཆད་ཡིད་
ཐབས་རང་



172
བསླབ་བྱ་ཉེར་མཁོ་ཕྱོགས་བསྒྲིགས།
མུག་ཞིག་ལས་རྣམ་ཀུན་ཏུ་མི་འདུག། དེ་ལྟ་ནའང་བྱ་ཐབས་ཐམས་
ཅད་དང་བྲལ་ནས། ། མཆི་མས་བརྣངས་བཞིན་ཁ་རོག་སྡོད་པ་ལས་
ཅི་བྱ། ། སྡིག་ལྟུང་སྦྱངས་ན་ བདག་ སྟེ་ངན་གོམས་ལ་ཞེན་ པས། །
འགྱོད་སྡོམ་ཇི་བཞིན་མ་བྱུང་དེས་ཀྱང་རང་མི་ཚིམ། ། དགེ་ལ་འབད་
པས་ཆོག་སྟེ་འདི་སྣང་གི་འཁྲི་བས། ། སླད་པ་ཕྱིས་ལས་མི་ཚོར་དེས་
ཀྱང་བདག་སྐྱོའོ། ། ཅི་དྲག་ཅི་དྲག་བླ་མ་དཀོན་མཆོག་རང་
ང་མཁྱེན་
ཅིག། རྒྱལ་ཡུམ་རྣལ་འབྱོར་དབང་མོའི་ཐུགས་རྗེ་ཡིས་སྐྱོང་ཞིག།
མཐའ་མེད་ངན་སོང་འཁོར་བའི་བཙོན་དོང་ལས་སྒྲོལ་ཤིག། བདེ་
ཆེན་ཐར་བའི་གནས་སུ་འཁྲིད་པ་ཞིག་ཁྱེད་མཁྱེན། ། ཉམས་ ཐག་
འགྲོ་རྣམས་ཁྱོད་ཀྱི་ཐུགས་རྗེ་ཡི་ཕྱག་གིས། །མྱུར་བར་བཟུང་སྟེ་བདེ་
ཆེན་མཁའ་སྤྱོད་དུ་འཁྲིད་ཅིང་། ། ཆེ་ ཟབ་གསང་བ་རྡོ་རྗེའི་རྣལ་་
འབྱོར་གྱི་ལམ་ལས། ། མི་གནས་ཞི་བ་མཆོག་གི་གོ་འཕང་ལ་འགོད་
མཛོད། ། འདི་ནི་ཀུན་ སྤང་གཅོད་ཀྱི་རྣལ་འབྱོར་བ་ཆོས་འཛིན་རྒྱུ་
མཚོས་ སྙིང་ ལ་ ཕན་ པའི་བསླབ་བྱ་དགོས་ ཞེས་ བསྐུལ་བར་བརྟེན།
༧གྱི་ན་བ་འཇིགས་མེད་འཕྲིན་ལས་རྒྱ་མཚོས་རང་གི་བྱེད་སྤྱོད་ལམ་
མགུ་བས་སྐྱོན་གཏན་དུ་ཆུ་སྟོད་ཟླ་བའི་ཡར་ཚོས་ལ་བྲིས་པ་ རང་
མཉམ་ཀུན་གྱི་སྐྱོན་མཚང་ཟུག་རྔུ་འབྱིན་པའི་སྨན་གྱི་ཐུར་མར་གྱུར་
ཅིག་གུ། ། །



བསླབ་བྱ་ཉེར་མཁོ་ཕྱོགས་བསྒྲིགས།
173
༄༅། །བསླབ་བྱ་ཉིན་མོའི་སྣང་བ་བཞུགས་སོ། །
རྡོ་སྦིས་དགེ་བཤེས་ཤེས་རབ་རྒྱ་མཚོས་མཛད།
ཀུན་གསལ་མེ་ལོང་མངའ་བ་འཇམ་པའི་དབྱངས། ། ཡིད་
འཕྲོག་འོད་ཟེར་སྟོང་གི་དྲ་བ་ཅན། །བློ་བཟང་རྒྱལ་བ་སྨྲ་བའི་སེངྒེའི་
སྐུ། །གཙུག་ན་ནོར་བུའི་དགེ་ལེགས་འཛིན་གྱུར་ཅིག། དད་གསུམ་
གསེར་གྱི་བ་གམ་ཡངས་པོ་ནས། །དབང་ཕྱུག་རྒྱལ་པོ་རྒྱལ་བའི་རྗེས་
ཕྱོགས་པ། །གང་གིས་བླང་དང་དོར་བྱའི་རིམ་པ་ལ། །གསལ་བྱེད་ཡི་
གེའི་ཕྲེང་བ་དགོས་སོ་ལོ། ། མང་དུ་ཐོས་པའི་རི་རབ་དཔངས་མཐོ་
ཞིང་། །རྣམ་པར་དཔྱོད་པའི་རྒྱ་མཚོ་གཏིང་ཟབ་ལ། ། ནང་གི་ཟླ་
ཟེར་བསིལ་བའི་རྩེར་འཛེགས་པས། ། ཤས་ཙམ་སྤེལ་ན་སྙམ་པའི་
རྟོག་པ་འགྱུ། ། ཕྲ་ཞིབ་ཤེས་རབ་པདྨའི་མིག་ཡངས་ཤིང༌། །བརྟག་
ཐུབ་དོན་གཉེར་འདབ་མ་འབུམ་བཀྲ་བ། །གཟུར་གནས་ཡ་རབས་
དམ་པའི་རིགས་མཆིས་ན། །འདི་ལ་རྣ་བའི་བུ་ག་གཏོད་པར་འོས། །
རང་རེའི་དོན་དུ་གོ་ཏཾ་སྟོབས་བཅུ་བ། །དབྱིག་གི་ཐིག་ལེར་བལྟམས་
ནས་རིང་ཞིག་འདས། །དེ་ལྟ་མོད་ཀྱི་དེ་ཡི་བདུད་རྩིའི་འཕྲིན། །ལག་



174
བསླབ་བྱ་ཉེར་མཁོ་ཕྱོགས་བསྒྲིགས།
ཏུ་ཐོགས་པའི་དྲང་སྲོང་ཟམ་མ་ཆད། ། གང་ན་བཀྲ་ཤིས་རྒྱུ་བའི་ས་
ཕྱོགས་དེར། །སྣ་ནག་མ་ཡང་འཇུག་པ་གཤིས་ལགས་ཏེ། །དམ་པའི་
བཀའ་ལ་དམ་པ་མ་ཡིན་པས། །ཀུན་ནས་འགོངས་པའི་ཆུ་གཉེར་
འཛད་པ་མེད། ། དེ་ཕྱིར་འཁོར་བ་སྲིན་མོའི་གྲོང་ཁྱེར་དུ། ། ཆགས་
སྡང་གདོན་གྱིས་གཟིར་བའི་ཟློས་གར་ལ། ། སྡིག་སྡུག་གཏམ་ངན་
མེས་པོའི་བློ་ཡིས་ཀྱང༌། །གཞལ་དཀའི་ཚོར་བ་མི་བཟད་ཉམས་སུ་
བསྟར། །འཇིག་རྟེན་འདི་ན་ཕལ་བ་དང༌། ། དམ་པའི་སྐྱེ་བོ་རྣམ་པ་
གཉིས། །ལུས་ངག་ཡིད་ཀྱི་ཁྱད་པར་ལས། ། མཁས་པའི་གཟིགས་
ངོར་མ་འདྲེས་གསལ། ། འཛེམ་བག་ཁྲེལ་དང་ངོ་ཚའི་གོས། ། རལ་
ནས་གྱོན་དུ་མ་མཆིས་པར། །གཅེར་བུར་རྒྱུ་བའི་རྣམ་ཐར་ལ། །རྒྱན་
གྱི་དྭངས་མར་རློམ་པ་མང་། ། བདག་ལ་སྨོད་པ་གཞན་ཡོད་ན།
བསྟོད་པས་བདག་དགའ་ཅི་ཞིག་ཅེས། ། དེ་ཉིད་རིག་པས་གདམས་
པ་ཡང་། ། འདོད་གདུང་གསེག་མའི་འདམ་དུ་འཁྱེར། །གཅེས་པར་
བསྐྱངས་པའི་ཕ་མ་དང་། །དྲིན་གྱིས་ཆེ་བའི་སློབ་དཔོན་ལའང་། །
ངན་གཡོའི་སྦྱོར་བ་ལྷུར་ལེན་ཞིང༌། ། ཞེ་གཅོད་ཚེར་མ་ཡང་ཡང་་
གཟུགས། །ནང་ན་རྣམ་པར་དཀར་བའི་སེམས། །ཏིལ་གྱི་ཆ་ཡང་མ་
དམིགས་ལ། །བཅོས་མའི་ཕྲེང་བས་ཚེ་སྐྱེལ་བ། །དེ་དག་མི་རུ་བགྲང་
བ་མཚང༌། །ཉམ་ཐག་མཐོང་ན་ཟས་སུ་འཛིན། ། སྟོབས་ལྡན་མཐོང་
ན་ ཐོག་ ཏུ་འཆར། ། རྔོན་རྫས་མཐོང་ན་གཉིད་ཡལ་བ། ། གཅན་་་
གཟན་མོ་དང་མི་ཉེ་འམ། ། ཕྱི་མའི་ཡུལ་གྱི་ལྟད་མོ་ལ། ། མིག་གི་་



བསླབ་བྱ་ཉེར་མཁོ་ཕྱོགས་བསྒྲིགས།
175
འཇུག་པ་ཀུན་བརྟུལ་ནས། །འདི་ན་རང་གཅེས་འབའ་ཞིག་གིས། །
བཙན་ལུགས་སྐྱོང་བ་ཀྱེ་མ་ཧུད། ། ཡིད་ལ་རྨོངས་པའི་མུན་པ་ནག།
ལྕེ་ལ་སྦྲང་རྩིའི་རྫིང་བུ་འཁྱིལ། ། དུད་ནས་འགྲོ་བ་མཐོ་བའི་ཁྲིར། །
འཕྲུལ་གྱིས་འཛེག་པ་ལྔ་བདོའི་རྟགས། །ཉི་མ་འོད་ཟེར་སྟོང་ལྡན་
ནུབ། །སྨག་གི་དཀྱིལ་འཁོར་ཀུན་ནས་རྫོགས། །ཉིན་མོ་ལོང་བ་ཧཱུྃ་སྒྲ་
འབྱིན། །རྟོག་ཞིབ་ཡོད་དམ་མཛངས་པའི་བུ། །རང་ལ་ལྟ་བའི་ངོ་ཚ་
མེད། །གཞན་ལ་ལྟ་བའི་ཁྲེལ་བག་མེད། །གནད་ལ་གཏུགས་པའི་
རྙིང་སྟོབས་མེད། ། མེད་གསུམ་ཚང་བ་འདི་རེ་བརྗིད། ། ཁ་ནས་་་
འདྲེར་ཡང་ཟོལ་འཛུམ་སྤྲོ། །ལྐོག་ཏུ་ལྷ་ལའང་སྐྱོན་གྱིས་འདོགས། །
ལོག་ལམ་འགལ་འདུའི་ཁྲམ་རིས་ཅན། ། དེ་ལ་ཅི་རུང་བརྟག་པར་
རིགས། །གཞན་ལ་མཁས་ཀྱང་རང་ལ་བླུན། །བཅོལ་བ་བོར་ཏེ་མ་
བཅོལ་བྱེད། །དོན་ཆེན་དོར་ནས་དོན་ཆུང་འཐུ། །ཆང་གིས་མ་བེད་
བཟི་བོ་ལགས། །བསྐོས་པའི་ལས་ལ་ཕྱི་བཤོལ་བྱེད། །ལོང་གཏམ་ཁ་
ལོ་མེད་པར་བློ། །ཟས་དང་གཉིད་ཀྱི་གོ་ཡངས་པ། ། སྐྱེ་བོའི་ཁྲོད་ན་
ཡ་རེ་ང༌། །བྲི་བའི་ལས་ལ་ལག་རྩལ་ཆུང་། །འགྲོ་བའི་ལས་ལ་རྐང་
རྩལ་ཆུང༌། ། བསམ་པའི་ལས་ལ་བློ་རྩལ་ཆུང་། ། འདི་དག་འདོད་
པའི་ཕྱོགས་དང་རིང༌། ། རྒྱ་མཚོའི་ སྦལ་བ་ཁྲག་ ཅན་གྱིས། ། སྲོག་་
ཆགས་བྱེ་བ་དུང་ཕྱུར་བརླག། མ་རབས་གཅིག་གི་བྱེད་འཛོལ་་་
ལས། །འཇིག་རྟེན་མ་ལུས་ཕུང་ལ་འདེབས། །སྣག་ཚའི་ཐིགས་པ་ཕྲ་
མོ་ཡིས། །གོས་དཀར་རིན་ཐང་བྲལ་བ་ནོངས། །ལང་ཚོ་མཚར་རྒུའི་



176
བསླབ་བྱ་ཉེར་མཁོ་ཕྱོགས་བསྒྲིགས།
མཛེས་མ་ཡང༌། །ཤེས་རིག་འོད་སྣང་ནུབ་པས་འཕོངས། །ཕྱི་ཡི་ལུས་
དང་ནང་གི་བློ། །མཁས་རྣམས་ཕྱི་མ་གཅོ་བོར་འཛིན། ། གླང་ཆེན་ཤ་
ཡི་རི་བོ་ཡང་། །ལྕགས་ཀྱུ་ཆུང་ངུས་བཏུལ་ལ་གཞིགས། ། གཞན་ལ་
སྐྱོན་གྱི་ཁྲག་ཆར་འབེབས། ། རང་ལ་ཤོག་བུའི་རྒྱལ་མཚན་སྒྲིག །
དོན་ལ་བདེན་རྫུན་མི་དཔྱོད་པར། ། གསོབ་ལ་གཡེང་བས་ནོར་་་་་
འཛིན་དཀྲིགས། ། དྲིས་ན་ནེ་ཙོའི་ཅ་ཅོ་ཟློ། ། ཡང་ན་མི་སྨྲ་ས་རྡོའི་
དཔེ། ། ཡང་ན་བྱེ་མའི་རི་བོ་བརྩེགས། །འདི་འདྲ་འདི་ཡང་དཔྱད་
པའི་རིགས། །ཡང་ཡང་མི་སེམས་མི་དཔྱོད་པས། །མང་མང་འཁྲུལ་
བ་ཅིས་མི་འོས། ། ཟབ་ཟབ་མཁྱེན་པའི་ང་སྙམ་ཅན། ། ཆེ་ཆེ་དྲག་
དྲག་མ་མཆིས་སམ། །གཅིག་ན་རིག་པའི་རང་བཞིན་རྟུལ། །གཉིས་
ན་ སོམ་ཉིས་སྙིང་ག་གང་། ། གསུམ་ན་འདོམས་པའི་གླེགས་བམ་་་
རལ། ། བཞི་ན་དད་འདུན་ཞན་པས་ལན། ། ལྔ་བར་མ་སོན་དེ་སྲིད་
དུ། །དྲུག་པ་རྡོ་རྗེ་འཆང་གི་བཀའ། །བདུན་ཕྲག་རྒྱ་ཡིས་བཏབ་པའི་
དོན། ། བརྒྱུད་ལྡན་བདུད་རྩིའི་མཛོད་བཞིན་སྲུངས། ། ཕལ་བའི་་
མཚན་ཉིད་གཞན་ལྟ་ཅི། ། ཕལ་བའི་མཐོང་ཐོས་རྫོགས་པར་ཡང་། །
ཕལ་བའི་ངག་གིས་ག་ལ་ལང་། ། ཕལ་བའི་སྐྱོན་གྱིས་མ་གོས་
ཀོས་གལ། །
ད་ལྟའི་རྒྱ་བོད་ཞི་ཆིངས་དང་། ། ད་སྲོལ་གང་ཐུང་གང་ལེན་་
ལའང་། ། ད་ནས་འབད་འབུངས་མི་ལྷོད་པར། ། ད་ནི་ང་འོའི་བར་
དུ་སྦྱོངས། ། རྨོངས་བློ་དོག་པོའི་རོང་ནས་གང་དུ་ཡང་། །བགྲོད་པར་
དཀའ་ལ་སླེབ་པའི་རླབས་ཆུང་བས། ། འཛིན་མའི་རྒྱུ་དང་ནམ་་་་



བསླབ་བྱ་ཉེར་མཁོ་ཕྱོགས་བསྒྲིགས།
177
མཁའི་མཐོངས་ཡངས་པོར། །ནང་གི་གློག་འཕྲུལ་ཟླ་དང་བྲལ་བར་
གྱིས། ། ཡང་གཅིག་ ལྷ་དང་བཅས་པའི་འཇིག་རྟེན་ན། ། བྱམས་་་
བརྩེའི་ གྲིབ་བསིལ་སྣུམ་པོ་འཁོར་བའི་སྤྲིན། ། ཞི་བའི་ཆར་
དེ་རྒྱུན་
གསེར་གྱི་སྙིང་བོ་ཅན། ། ཉི་མའི་གཉེན་གྱི་བཀའ་ལུང་འདི་ལྟར་་་་
ཡོད། །འགྲོ་བའི་གྲུ་ཆེན་སྒྲུབ་ལ་མི་ཁོམ་པའི། །འགལ་རྐྱེན་ཀུན་དང་
བྲལ་ཕྱིར་དལ་བ་ཞེས། །མིང་གི་ཅོད་པན་མེས་པོས་སྒྲོན་པ་འདིར། །
རྣམ་པར་དཔྱོད་པའི་རྩེ་མོ་གཅིག་ཏུ་སྒྲིལ། །འཚོ་བ་སྤེལ་བའི་ཐབས་
ཀྱི་ཁྱད་པར་ལ། ། ཀུན་ནས་བརྟགས་དང་རྩོལ་བ་སྐྱེད་པ་དང༌། །
བགོ་བའི་གོས་དང་སྤྱོད་པ་ཇི་ལྟར་ཡང་། །ཚེ་འདིའི་གང་ཟག་ཉིད་དུ་
མཁས་ལ་གྲགས། ། མི་ཕམ་རྒྱལ་བའི་སྲས་པོ་ཐོགས་མེད་ཀྱིས། ། དེ་
ལའང་གསལ་བའི་བྱེ་བ་དུ་མ་ཞིག། རྣམ་པར་དཀར་བའི་ལམ་དང༌
གཅིག་ཤོས་སུ། ། ཀུན་མཁྱེན་དགྱེས་པའི་རོལ་མོར་བསྒྲགས་པ་་་་་
ཐོས། །དལ་འབྱོར་རྙེད་པར་དཀའ་ལ་དོན་ཆེ་བ། །ངེས་ལེགས་ནམ་
མཁའི་མཐོངས་ཡངས་བདེ་བླག་ཏུ། ། གཅོད་པའི་གཤོག་རླབས་ཟླ་
དང་བྲལ་བས་ཡིན། ། འདོད་འཇོའི་ནོར་ལས་ལྷག་པར་གསུངས་་་
པའང་དེ། །རླུང་གི་དཀྱིལ་ན་གནས་པའི་མར་མེ་བཞིན། །མྱུར་བར་
ཤི་ན་ཅི་ཞིག་བགྱིད་སྙམ་དུ། །འཇིགས་ཤིང་སྐྲག་པའི་བྲེལ་འཚུབ་མི་
ཟད་པས། །མི་ལུས་དོན་ཡོད་བྱ་བ་འདུན་མའི་ཕུལ། །བཟོད་དཀའ་
ངན་འགྲོའི་གཡང་སར་འཁྲིད་པའི་ལམ། །བསོད་ནམས་མ་ཡིན་མི་
དགེ་འདི་ལགས་པས། ། སྟོབས་རྩལ་སྤུངས་ནས་གཉེན་པོའི་མདུང་



178
བསླབ་བྱ་ཉེར་མཁོ་ཕྱོགས་བསྒྲིགས།
ཐོགས་ཏེ། །འབུར་འཇོམས་བྱེད་པ་དཔའ་བོའི་ཡང་རྩེ་ཡིན། ། སྔོན་
ནས་རང་དབང་མེད་པར་ཡང་དང་ཡང་། །འཁོར་བར་འཁོར་བའི་
རྩ་བ་རྨོངས་པ་སྟེ། ། དམ་པའི་མགོན་དང་མཁས་པའི་གསུང་རབ་
ལ། ། ཐོས་པའི་སྒྲོན་མེ་ཚོལ་བ་གནད་ཀྱི་འགངས། ། གནས་ལུགས་
རྟོགས་པའི་ཤེས་རབ་རལ་གྲི་ཡིས། །བདག་ཏུ་འཛིན་པའི་དུག་ཤིང་
མ་ གསིལ་ན། ། བསམ་བཟང་ཚུལ་འཆོས་ཙམ་ གྱིས་ ག་ ལ་ གྲོལ། །
བགྲོད་པ་གཅིག་ པའི་འགག་འདིར་རྩོལ་བ་སྐྱེད། །རྒྱ་བོད་མདོ་
སྔགས་གྲུབ་མཐའི་སྲོལ་མང་བོ། །བསྟན་པའི་ས་ཆེན་འདི་ན་གྲགས་
མོད་ཀྱི། །ལྟ་བ་ནོར་ན་ཐར་བའི་གནས་མེད་པ། །དུས་གསུམ་རྒྱལ་
བའི་དགོངས་པ་མཐར་ཐུག་ཡིན། ། རང་རང་ས་ནས་བདེན་བདེན་
འཐད་འཐད་དུ། ། ཁ་བརྒྱ་ལྕེ་སྟོང་ཟབ་ཟབ་རྫིག་རྫིག་གི། སྒྲོས་
ཤོམ་ཇི་འདྲ་བསྒྲིགས་ཀྱང་སྦྲུལ་གྱི་མདུད། །མ་བཀྲོལ་ངང་གིས་ལྷོད་
པར་འགྱུར་བ་ཡིན། །བྱིས་པ་རི་མོའི་མེ་ལ་འཇིགས་ལགས་ཏེ། །འབྲི་
བྱེད་བཟོ་བོའི་སྙིང་བུམ་ག་ལ་གཡོ། །པཎ་གྲུབ་བྱེ་བའི་བཞེད་པའི་རྩེ་
མོ་སྟེ། །ལུང་དང་རིགས་པའི་གློག་འོད་བཀྲམ་ན་ཤེས། །ངུ་བའི་ཁ་
པ་བལྟས་ན་ངུ་བྲོ་ཞིང་། ། རྒོད་པའི་ཁ་ལ་བལྟས་ན་རྒོད་བྲོ་བའི། །
ཆགས་སྡང་རྨོངས་པའི་དར་གྱི་ཅོད་པན་དག། ཅི་དགར་སྦྱར་བར་
མཛོད་ཅེས་རྩེ་བས་བསྐུལ། །ཚུལ་ཁྲིམས་འཆལ་བས་གསང་སྔགས་མི་
འགྲུབ་པར། ། ཤཱཀྱའི་རྒྱལ་པོས་ཡང་
ཡང་ནས་ཡང་དུ་གསུངས། ། དུག་
གསུམ་འབར་བའི་སངས་རྒྱས་རློན་པ་ཞིག། སྐལ་ལྡན་ལས་འཕྲོ་



བསླབ་བྱ་ཉེར་མཁོ་ཕྱོགས་བསྒྲིགས།
179
ཅན་ལ་སྣང་བ་མཚར། ། མདོ་སྔགས་གང་གི་ཐེག་པས་བགྲོད་ན་་་་
ཡང་། །དམ་སྡོམ་དགོས་པར་གསར་རྙིང་གཉིས་ཀ་མཐུན། །གནང་
བཀག་ཕྲ་མོ་འབྱེད་པའི་བློ་ཡང་ཡོད། ། རྨོངས་པ་ཕོ་ཚོད་མ་ཐལ་་
ཚུགས་པོར་བཞུགས། །ཁ་བོ་གཞན་ལ་སྡང་བ་མ་ལགས་ཏེ། ། ཕྲ་ཞིབ་
ཤེས་རབ་རྒྱ་མཚོ་འཕྱུར་བའི་གཤིས། །མི་ཤེས་ཤེས་རྫུ་མ་གྲུབ་གྲུབ་
མདོག་ དང༌། ། ནག་ ཆང་ དུ་ བས་ གཟིར་ བའི་ ཁ་ འཆལ་ མིན། །
གདམས་པའི་སྙིང་བོ་བསྡུས་ན་འདི་ལྟ་སྟེ། །སྲོག་གཅོད་མ་བྱིན་ལེན་
དང་ལོག་པར་གཡེམ། ། རྫུན་དང་ཕྲ་མ་ཚིག་རྩུབ་བཀྱལ་བའི་ངག།
བརྣབ་སེམས་གནོད་སེམས་ལོག་ལྟ་སྤོང་ལ་འབུངས། །དེ་ལས་ལོག་
པར་ལྟ་བ་ཅུང་དཀའ་ཡང་། ། མཆོག་གསུམ་ལས་འབྲས་འཕགས་་
པའི་ བདེན་ པ་ བཞི། ། ཡོད་ ཅེས་ ཞེ་ ནས་ སྨོས་ དང་ དེ་ ཡིས་ ཆོག།
ཞིབ་པར་དམ་པའི་མདུན་ནས་ཐོས་པ་མཛོད། །རྒྱུན་དུ་ངག་བཅད་
ཟབ་མོའི་མན་ངག་སྟེ། །རྣམ་དག་གཞུང་ལུགས་ཞལ་འདོན་མཛད་
ནའང་ལེགས། །རེ་ཞིག་བཅུ་བོ་མངོན་དུ་ལྡང་མི་ནུས། །ལོག་བཤད་
མི་བཀླག་དེ་ཡིས་ཕོངས་པར་འགྱུར། །གཏོང་བས་ལག་མཛེས་དད་
པས་སྙིང་གང་ཞིང་། །སྤྱོད་པས་རིགས་རུས་ཡོན་ཏན་མེ་ཏོག་གིས། །
ཆོས་དང་སྲིད་ཀྱི་རྗེ་བོ་གཉིས་བཀུར་ན། ། ཡ་རབས་དམ་པའི་རྒྱུན་
གྱིས་བརྒྱན་པ་ལགས། །དེ་ལྟར་ལྕང་ ཅན་རིགས་ལས་སོན་པའི་
སྲས། ། རྭ་ཛེ་ཤུ་ར་རིག་པའི་ལོངས་སྤྱོད་ ཅན། ། མགུ་བ་སྐྱེད་བྱེད་
པདྨ་དཀར་བོའི་ལྗོན། །ཟབ་གསལ་ཤེས་རབ་རྒྱ་མཚོའི་ངོགས་ནས་



180
བསླབ་བྱ་ཉེར་མཁོ་ཕྱོགས་བསྒྲིགས།
ལ་གཅེས་
འཁྲུངས། །དེ་ཡི་དགེ་བ་རྒྱལ་བའི་བྱིན། །འགྲོ་བའི་སྙིང་ལ་ཞུགས་པ་
ལས། །ཕལ་དང་དམ་པ་ལེགས་རྟོགས་པའི། །ཚད་མ་འཕེལ་ན་ཅི་མ་
རུང་། ། སྟོབས་ཀྱི་འཁོར་བསྒྱུར་ཙེ་ཏུང་ཆེ། ། བསྟན་པའི་མངའ་་་༌
བདག་ཡབ་སྲས་ཟུང་། ། རྣམ་གསུམ་ཞབས་ཀྱི་འཁོར་ལོའི་རྡུལ། །
རྟག་བརྟན་ནོར་བུའི་ཐིག་ལེར་བཞུགས། །འཛམ་གླིང་འཛིན་མའི་
དཀྱིལ་འཁོར་དུ། །ནད་མཚོན་མུ་གེའི་མིང་མེད་པར། ། སྐྱེ་རྒུ་སྐྱིད་
པའི་ཁྱིམ་ཆེན་པོར། །ལྷ་མིའི་ཀུན་དགའ་རྒྱས་པར་སྨོན། །བདག་གི་
དོན་དུ་གཞན་ལ་བཙན་འཛུགས་པ། །བདག་ལས་གཞན་ལ་
པས་ཚར་བཅད་དེ། །བདག་གཞན་ཕན་བདེའི་གཏེར་ཆེན་ཞི་བའི་
ལམ། །བདག་གཞན་ཀུན་ལ་དར་བས་མཛེས་གྱུར་ཅིག། འདི་ན་འདྲ་
མཉམ་འདྲ་བའི་རི་མོ་བཅོས་མིན་ཁྱད་པར་ཆེས་མང་གིས། ། སྐྱེ་བོ་
ཕལ་ཆེར་ཕལ་ལ་མ་ཆགས་དོན་མཐུན་དགའ་མགུའི་མེ་འབར་ཏེ། །
མ་རུངས་མཚོན་ཆར་མཚོན་གྱིས་འགོག་པའི་སྟོབས་རྩལ་ མ་ལུས་
གཅིག་བསྒྲིལ་བ། ། སྲིད་པ་གསུམ་ན་གསུ མ་ གྱི་གྲངས་ལྡན་དཀོན་
མཆོག་དགྱེས་པས་རྒྱལ་གྱུར་ཅིག། ཅེས་བསླབ་བྱ་ཉིན་མོའི་སྣང་བ་
ཞེས་བྱ་བ་འདི་ནི། །པེ་ཅིན་ཏ་ལའི་པན་སི་ཁྲུའུའི་དྲུང་ཡིག་ལྕང་ཅན་
སྲས་དབང་ཕྱུག་ རྒྱལ་པོ་ལགས་ནས་ རྒྱུན་པར་རང་གི་བློ་སྦྱོང་དུ་་་
འཁྱེར་བདེ་བ་འདི་འདྲ་ཞིག་དགོས་ཞེས་གུས་པ་ཆེན་པོས་བསྐུལ་བའི་
ངོར། བདུད་དང་མི་མཐུན་པའི་ཕྱོགས་ཐམས་ཅད་ལས་རྣམ་པར་
རྒྱལ་བ་བཅོམ་ལྡན་འདས་མཉམ་མེད་ཤཱཀྱའི་རྒྱལ་པོ་སྨྲ་བའི་སེང་གེ་
མ་
g



181
བསླབ་བྱ་ཉེར་མཁོ་ཕྱོགས་བསྒྲིགས།
དེ་ཉིད་ཀྱི་རྗེས་སུ་དད་པས་རབ་ཏུ་བྱུང་བ་ཤེས་རབ་རྒྱ་མཚོ་འཇམ་
དཔལ་དགྱེས་པའི་བློ་གྲོས་ཀྱིས་སྦྱར་བའོ། །



182
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །སྙིང་པོའི་ལྷ་ཆོས་བྱེད་པར་གདམས་པ་བཞུགས་སོ། །
དགེ་འདུན་ཆོས་འཕེལ་གྱིས་མཛད།
གང་ལ་བརྟེན་ན་བསླུ་བ་མ་མཆིས་པའི། ། སྐྱབས་གནས་རིན་
ཆེན་གསུམ་གྱི་ཐུགས་རྗེའི་མཐུས། །དོན་མེད་འཁོར་བའི་འཕྲུལ་སྣང་
ཀུན་ཞི་ནས། ། བློ་སྣ་ཆོས་ལ་ཕྱོགས་པར་བྱིན་གྱིས་རློབས། ། ཅི་ལ་
བསམས་ཀྱང་འཇིག་རྟེན་བྱ་གཞག་ལ། །ཡང་སྒོས་སྙིང་བོ་ཏིལ་ཙམ་
མི་འདུག་པས། ། ཡུན་ཐུང་ཚེ་འདིའི་བློ་སྣ་བསྒྱུར་བྱས་ཏེ། །ད་ནས་
སྙིང་བོའི་ལྷ་ཆོས་བྱེད་པར་བྱ། །དར་མའི་ན་ཚོད་དབྱར་གྱི་མེ་ཏོག་
ཙམ། །མཛེས་པའི་བཀྲག་མདངས་དགུན་གྱི་འཇའ་ཚོན་ཙམ། ། མི་
ཡི་ཚེ་ལ་ཡུན་ལོང་མི་འདུག་པས། །ད་ནི་སྙིང་བོའི་ལྷ་ཆོས་བྱེད་པར་
བྱ། ། སྡུག་པའི་དུས་སུ་སྐྱིད་པའི་ཐབས་ལ་རེ། ། སྐྱིད་པའི་དུས་སུ་
སྡུག་བསྔལ་ཡོང་གིས་དོགས། །རེ་དོགས་འཕྲང་ལས་ཐར་དུས་མི་
འདུག་པས། ། ད་ནི་སྙིང་བོའི་ལྷ་ཆོས་བྱེད་པར་བྱ། ། གཅེས་ པར་
བསྐྱངས་ཀྱང་ནད་དང་གཅོང་གི་གཞི། ། རྒྱན་གྱིས་ མཛེས་ཀྱང་མི་
གཙང་རང་བཞིན་ཉིད། །མི་རྟག་ལུས་ལ་སྙིང་བོ་མི་འདུག་པས། །ད་
ནི་སྙིང་བོའི་ལྷ་ཆོས་བྱེད་པར་བྱ། ། ཕྱུག་པོ་ཕྱུག་པོའི་ས་ནས་སྡུག་



བསླབ་བྱ་ཉེར་མཁོ་ཕྱོགས་བསྒྲིགས།
183
གཏམ་བྱེད། །དབུལ་པོ་དབུལ་བོའི་ས་ནས་སྨྲེ་ངག་འདོན། ། མི་རེའི་
སེམས་ལ་སྡུག་བསྔལ་ཁུར་བོ་རེ། །འཁོར་བའི་གནས་ན་བདེ་བའི་
སྐབས་མ་མཆིས། ། སྤྱིར་ན་ཕྱི་རོལ་བདེ་སྡུག་སྣང་བ་ཀུན། ། རང་གི་
སེམས་ཉིད་གཅིག་པོའི་ཆོ་འཕྲུལ་ཏེ། །ནང་གི་གཟུགས་བརྙན་ཕྱི་རུ་
འཆར་བ་ལས། ། ཕྱི་ཡི་རྣམ་པ་ཚུར་ལ་འོངས་པ་མིན། ། དེ་ལྟར་་་་
ལེགས་པར་གོ་ནས་དཔྱད་པ་ཡིས། །ཀུན་གཞི་སེམས་ཀྱི་རྩ་བ་ཆོད་
པའི་ཚེ། ། སྣང་བའི་ན་བུན་འདི་ཡི་ཕ་རོལ་ན། །ཆོས་ཉིད་དོན་གྱི་
ནམ་མཁའ་དངོས་སུ་བཞུགས། །ཡོད་ཅེས་བྱ་བ་འདི་ཡང་བཅོས་མ་
སྟེ། ། མེད་ཅེས་བྱ་བ་འདི་ཡང་བཅོས་མ་ཉིད། །དེ་འདྲའི་བཅོས་མ་
ཀུན་ གྱིས་ མ་བསླད་པ། །སེམས་ཀྱི་རང་བཞིན་རྫོགས་པའི་ སངས་
རྒྱས་ཡིན། །ཡིན་མིན་རྣམ་རྟོག་ཆུ་ཡི་གཉེར་མ་བཞིན། །གཅིག་རྗེས་
གཅིག་གིས་མཐུད་དེ་འགྲོ་བ་འདི། །གཏོད་མེད་ངང་དུ་ལྷོད་ཀྱིས་
ཞིགས་ པའི་ཚེ། ། ཆོས་དབྱིངས་གདོད་མའི་རྒྱ་མཚོར་སླེབས་པ་་་་་
ལགས། །མདོར་ན་སྣང་བ་སེམས་ཀྱི་ཆོ་འཕྲུལ་ཏེ། །སེམས་ནི་སྟོང་བ་
གཞི་མེད་རྩ་བྲལ་ཉིད། །གཞི་མེད་ཆོས་ལ་བདག་ཏུ་བཟུང་བ་ཡིས། །
ཁྱོད་དང་ང་ཡང་འཁོར་བའི་གནས་སུ་འཁྱམས། ། དེ་ནི་སྣང་བའི་
རྗེས་སུ་མ་འབྲང་བར། །སྣང་མཁན་ཁོ་ལ་ཅེར་གྱིས་བལྟས་པའི་ཚེ། །
བརྗོད་དུ་མེད་པའི་རང་ངོ་མཐོང་འགྱུར་བས། ། སངས་རྒྱས་ ཐོབ་
པའི་ལམ་དེ་ཐག་མི་རིང༌། ། དེ་ལྟར་རྩ་གསུམ་ལྷ་ཡི་བྱིན་རླབས་་་་་
ཀྱིས། ། མྱུར་དུ་རང་སེམས་སྟོང་བའི་རྩད་ཆོད་དེ། །ཀ་དག་རྫོགས་པ་



184
བསླབ་བྱ་ཉེར་མཁོ་ཕྱོགས་བསྒྲིགས།
ཆེན་པོའི་རྒྱལ་ས་ནས། ། མཐའ་མེད་འགྲོ་བའི་དོན་ཆེན་བྱེད་པར་
ཤོག། ཅེས་པ་འདི་ཡང་སྙིང་བོའི་ཆོས་ལ་ཕྱོགས་པ་སྒྲོལ་མ་གཡང་
འཛོམས་ཀྱི་ངོར་རྒྱལ་ཁམས་པ་དགེ་འདུན་ཆོས་འཕེལ་ གྱིས་བྲིས་་་་
པའོ། །



བསླབ་བྱ་ཉེར་མཁོ་ཕྱོགས་བསྒྲིགས།
185
༄༅། །བོད་སོག་གི་སྐུ་སྐྱེ་རྣམས་ལ་སྩལ་བའི་
ཞལ་གདམས་བཞུགས་སོ། །
ཚེ་ཏན་ཞབས་དྲུང་གིས་མཛད།
པས་ཆོས་་༌་་་་
འདིར་བོད་སོག་གི་སྐུ་སྐྱེའི་ལམ་ལུགས་སྐོར་ལ་སྔོན་བྱོན་དམ་
པའི་གསུང་སྒྲོས་དང་འབྲེལ་བར་བདག་གི་རྗེས་སུ་འཇུག་པ་དག་ལ་
ཕན་པའི་དོན་དུ་དཔྱད་པ་ཅུང་ཟད་བགྱིད་ན། རྒྱལ་བ་དགེ་འདུན་
རྒྱ་མཚོ་ཡབ་ཀྱི་པང་ཐོག་སྐབས་ནམ་མཁའི་དབྱིངས་ནས་འབྲུག་་་
གྲགས་པ་གསན་ནས་ཡབ་ལ། ཕ་བློ་བཟང་གྲགས་པ
གསུངས་པ་འདྲ་བའི་སྒྲ་ཞིག་གོ་གསུངས་ པར། ཡབ་ཀྱིས་ ཕ་བློ་
བཟང་གྲགས་པས་ཆོས་ཇི་ལྟར་གསུངས་དྲིས་པར། འོ་ལགས་སོ། །
བཤེས་གཉེན་དུལ་བ་ཞི་བ་ཉེར་ཞི་བ། ། ཡོན་ཏན་ལྷག་པ་བརྩོན་་
བཅས་ལུང་གིས་ཕྱུག། དེ་ཉིད་རབ་ཏུ་རྟོགས་པ་སྨྲ་མཁས་ལྡན། །
བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་གསུངས་པ་རེད་
ཅེས་རྗེ་དགེ་འདུན་གྲུབ་པས་རྗེ་ཙོང་ཁ་བ་ལས་ཆོས་གསན་པ་རྗེས་སུ་
དྲན་པ་དང་། ཡང་དགུང་ལོ་གསུམ་གྱི་དུས་ཡུམ་གྱིས་ སྡིགས་མོ་
བྱས་པར། ཁྱེད་རང་ང་ལ་མ་འཐབ་ སྡིག་ཡོང་གསོལ་བ་ ཐོབ་་



186
བསླབ་བྱ་ཉེར་མཁོ་ཕྱོགས་བསྒྲིགས།
གསུངས། ཇི་ལྟར་འདེབས་ཞུས་པར། དགོས་འདོད་ཀུན་འབྱུང་
ནོར་བུ་བསམ་འཕེལ་ཁྱོད། །ཡོན་ཏན་ཐམས་ཅད་མ་བསླབས་ཐུགས་
སུ་ཆུད། ། ཐོས་བསམ་སྒོམ་པ་མཐར་ཕྱིན་གྲུབ་པ་བརྙེས། ། འཕྲིན་
ལས་རྒྱུན་མི་འཆད་ལ་གསོལ་བ་འདེབས། །འདི་ཐོན་གསུངས་ཏེ་སྐུ་
ཚེ་དེ་ལ་ཚིགས་བཅད་རྩོམ་པའི་ཐོག་མ་ཡིན་ཞིང༌། སྐུ་སྐྱེ་ཟེར་བ་
འདི་འདྲའི་མཛད་པ་སྟོན་དགོས་པ་རེད། དུས་ཕྱིས་སུམ་པ་པཎྜི་ཏ་
ཡེ་ཤེས་དཔལ་འབྱོར་དགུང་ལོ་ཕྲ་མོའི་དུས་ ཀུན་མཁྱེན་འཇམ་
དབྱངས་བཞད་པར་མཇལ་ཁ་ཞུས་པར། ཁྱོད་སུ་ཡིན་ཞེས་དྲིས་
པས་ང་བླ་མ་སེམས་པ་ཡིན་ཞེས་ལན་བཏབ། གང་ནས་འོངས་དྲིས་
པས་རྒྱ་ནག་ནས་འོངས། རྐང་ཐང་ངམ་རྟ་ལ་ཞོན་གསུངས་པས་དེ་
གང་ཡང་
ཡང་མ་ཡིན་པའི་འོང་ལུགས་སྣང་ཞུས་པ་ན། བར་དོ་བ་ཡིན་
པས་དེ་བདེན་གསུངས་ནས་ཕྱག་མཛུབ་གཅིག་མནན། ཡང་བླ་མ་
ཡིན་ན་སློག་པ་ཅི་ལ་གོན་ཞེས་པ་ན། འོ་ན་ཁྱོད་ཀྱིས་པགས་ཐུལ་ཅི་
ལ་གྱོན་ཞུས་ཚེ་ཕྱག་མཛུབ་གཉིས་མནན། ཡང་བླ་མ་ཡིན་ན་ཆོས་
ཤོད་ཆོས་ཐོན་གསུངས་ཚེ་བརྗེད་པ་མེད་དམ་ཞུས་པས་ཕྱག་མཛུབ་
གསུམ་མནན་ནས་ང་ལ་འཁོར་གསུམ་སོང་བས་བྱིས་པ་ཤེས་རབ་ཅན་
ཞིག་འོང་ཨ་ཙ་མ་གསུངས་ནས་མགོ་ལ་བྱུག་པ་མཛད། ཅེས་སུམ་
པའི་རང་རྣམ་དུ་གསུངས་ཏེ་ལས་སྣང་མ་དག་ པ་ རྣམས་གོང་དུ་
འ དྲེན་པའི་སྐུ་སྐྱེ་འདི་འདྲ་བ་ཞིག་ཡིན་ན་སུ་ལ་ཡང་དད་པ་མི་སྐྱེ་བའི་
བ་ཡབ་ཀའང་མེད་དོ༑ །འཇམ་དབྱངས་ཞད་པ་འཛིས་རྙེད་སྐུ་འཚོ་



187
བསླབ་བྱ་ཉེར་མཁོ་ཕྱོགས་བསྒྲིགས།
དགུང་ལོ་བཅུ་གཅིག་གི་དུས་སྨོན་ལམ་ཚོགས་དབུས་སུ་སྡེ་ཁྲི་རིན་པོ་
ཆེ་ནས་མཎྜལ་བཤད་པ་ཞུས། དེའི་རྗེས་གསུང་འཕྲོས་སུ། ཁྱེད་
ཀྱིས། ཀཱ་ལ་ཙཀྲ་མི་འགྱུར་བདེ་བའི་མཁར། ། སོགས་དྲངས་ནས་
ཤོམ་ཆེན་པོ་བྱེད་ཀི་ ཨང་གསུངས། ཤོམ་ལོས་ཡོད། ངེད་ཚོ་་་
མཛོད་དཀའ་རམས་ཀྱི་དགེ་བཤེས་རེད་མོད་ཅེས་རྩེད་མོ་ཞུས་པའི་
ལན་དུ། ཆོག་གི་ཡ། ཅིག་ཉན་ཨེ་ཡོད་བསམས་ཀྱང་ད་ཅིག་ཉན་
སོང་བ་རེད་གསུངས། གནས་ཚུལ་དེ་གུང་ཐང་རིན་པོ་ཆེར་ཞུས་
པས། ཁོང་གིས་དེ་འདྲ་ཞིག་རེད། ངེད་ལན་གཅིག་སྐུ་མདུན་དུ་
ཕྱིན་པར་དཔེ་སྣ་ཐུང་ཞིག་གཟིགས་ཀྱིན་འདུག་ཅི་རེད་ཞུས་པར།
ངེད་ཀྱི་སྐུ་གོང་མའི་གསང་རྣམ་ཁྱེད་ཀྱིས་བརྩམས་པ་དེ་རེད་གསུངས།
ངས་ཤུགས་ཕུད་ནས་བརྩམས་པ་ཡིན་ག་འདྲ་འདུག་ཞུས་པར། ད་
དུང་གྱོང་གྱོང་བོར་ཡོད་ཀི་མོད་གསུངས། སྐྱབས་རྗེ་གོང་མས་ངེད་
ཀྱི་རྩོམ་པ་ཁ་དམ་ཞིང་གྱོང་ཉམས་ཆེ་ཚུལ་གྱིས་མི་ལེགས་པའི་ཚུལ་
ཡང་ཡང་གསུང་གི་ཡོད་ཅེས་རྣམ་གཉིས་ཐུགས་དད་ལྷག་པར་་་་་
འཁྲུངས། ཞེས་ཀུན་མཁྱེན་འཇིགས་མེད་རྒྱ་མཚོའི་རྣམ་ཐར་སྟོད་
ཆ་ཧོར་གཙང་ཁྲི་ཆེན་འཇིགས་མེད་བསྟན་པའི་ཉི་མས་བརྩམས་པ་
ལས་འབྱུང་སྟེ། སྤྲུལ་བའི་སྐུ་ཟེར་བ་ནི་འདི་འདྲ་ཞིག་ཡིན་དགོས་
པར་སྣང་ངོ༌། རྒྱལ་དབང་ལྔ་བའི་རང་རྣམ་དུ་ཀཱུ་ལའི་གོས་བཟང་
དུ། བོད་ཡུལ་འདིར་རྒྱ་གར་དང་མི་འདྲ་བའི་བླ་མ་ལ་གདུང་་་
བརྒྱུད་ ཀྱིས་ འཛིན་ པ་དང་ སྐྱེ་ བས་ འཛིན་ པ་ གཉིས་ ཡོད་ པ་ ལས།



188
བསླབ་བྱ་ཉེར་མཁོ་ཕྱོགས་བསྒྲིགས།
དང་བོ་ནི་ས་སྐྱ་ཚང་གི་བདག་ཆེན་རིམ་བྱོན་ལྟར་ལུགས་གཉིས་ཀྱི་
ཡོན་ཏན་རྣམས་ཕ་ཤུལ་བུ་འཇགས་ལྟ་བུས་བར་གསེང་མེད་ཅིང་བུ་
སློབ་འཁོར་འབངས་རྣམས་བག་ཕེབས་པ་དང༌། སྐྱེ་བས་འཛིན་པ་
ནི་དེ་ལས་ལྡོག་སྟེ་བླ་མ་གྲོངས་པ་ལ་སེམས་ངལ་ཆེ་ཞིང་ཡུལ་གྲུ་ཆེ་གེ་
མོ་ན་བྱིས་པ་ལ་ཕ་མ་སོགས་ཀྱིས་གཡོ་སྒྱུས་བཟོས་པ་འདྲ་ལ་ཚམ་ཚོམ་
མེད་པར་བདག་ཏུ་བཟུང་བའི་བཞུགས་གྲལ་ལ་ཆུད་ངེས་དང་སྐྱེ་བོ་
དུ་མའི་རི་བོང་གི་ཅལ་འདྲོག་ལ་བརྟེན་ཝ་སྐྱེས་སེང་གེར་བརྫུ་བའི་
སྣང་ཚུལ་ཁོ་ནའོ། ། ཞེས་གསུངས་པ་དང་། སུམ་པའི་རང་རྣམ་
ལས། སྔོན་བྱོན་ཤཱཀ་ཐུབ་རྒྱན་དྲུག་མཆོག་གཉིས་གྲུབ་ཆེན་བརྒྱད་
ཅུ་ཁ་ཆེ་བལ་བོད་ཀྱི་པཎ་གྲུབ་མར་མི་བུ་སྟོན་ཙོང་ཁ་བ་ལྟ་བུ་ལ་སྐུའི་
སྐྱེ་ཕྲེང་རྒྱ་མཚོའི་རླབས་ལྟར་ཡོལ་མེད་དུ་ཡོད་པ་གཞིར་བཅས་ཀྱང་།
ཡུལ་དུས་དེར་སྤྲུལ་སྐུ་སྐུ་སྐྱེའི་དར་སོ་མེད་པས་སམ་ཞིང་གཞན་དུ་
བྱོན་པ་ཅི་རིགས་ཀྱིས་སྔ་མའི་འཁྲུངས་ཡུལ་ཁོ་ནར་སྐུ་སྐྱེ་བྱོན་པའི་
གཏམ་ཙམ་ཡང་མེད། དེ་ལྟ་ན་ཡང་བོད་དུ་ཞབས་དྲུང་སྤྲུལ་སྐུ་སྐུ་
སྐྱེའི་ཚུལ་མ་བཟུང་ཡང་བསྟན་དོན་དུ་བསམ་བཞིན་བྱོན་པ་མང་།།
དུས་ཕྱིས་དབུས་གཙང་མདོ་ཁམས་ཧོར་ཡུལ་དུ་རིམ་གྱིས་སྲོལ་དེ་དར་
ནས། ཡུལ་ལུགས་ཚུལ་དུ་འབྱོར་ལྡན་ཕལ་ཆེར་གྱིས་གདན་འདྲེན།
དེའི་ནང་ན་སྐྱེ་བའི་སྔོན་དང་སྐྱེ་དུས་དང་ཕྱིས་སུའང་ངོ་མཚར་བ་
དང་། ཡུལ་མི་ལ་ལར་རྨི་ལམ་ངེས་འདྲོངས་བྱུང་བ་དང་། སྐྱེས་
ནས་ཀྱང་རྟགས་མཚན་བཀྲ་ཤིས་པ་ཤར་བ་དང་། བླ་མ་ཆོས་སྐྱོང་



བསླབ་བྱ་ཉེར་མཁོ་ཕྱོགས་བསྒྲིགས་
189
གི་ལུང་བསྟན་ལ་དཔྱད་ལོག་དང༌། བཅོས་སྐྱོར་མེད་པར་ངེས་་
འདྲོངས་བྱུང་བ་དང༌། བྱིས་པ་དེས་ཀྱང་མངལ་གྲིབ་སོགས་ཀྱིས་མ་
གོས་པར་སྨྲ་ཐུབ་མ་ཐག་ནས་སྔོན་གནས་རྗེས་དྲན་ཚུལ་དུ་སྔོན་མའི་
གནས་དང་རྟེན་གསུམ་ངོས་འཛིན་དང༌། བྱ་སྤྱོད་བཟང་བོའི་་་
རྟགས་ལས་ནོར་སོ་མེད་པ་སྲིད་མཐའ་ཙམ་འགའ་ཞིག་བྱོན་པ་ནི་
རྒྱལ་བ་ཡབ་སྲས་དང་ལྕང་སྐྱ་ལྟ་བུ་བྱུང་། གཞན་ཆོས་མཐུན་གྱི་
སྐྱེས་བུ་ཡིན་ཀྱང་འཇིག་རྟེན་གྱི་སྟོབས་འབྱོར་གྲགས་པ་ཧ་ཅང་མི་ཆེ་
བ་དང་། ཟང་ཟིང་གི་དངོས་པོ་བདག་གིར་མི་བྱེད་ཅིང་གྲྭ་སློབ་
འབྱོར་ལྡན་མེད་པ་དང༌། མི་ལ་ལྟར་སྐུ་ཆས་སྲབ་པ་ཕལ་ཆེར་ལ་སྐུ་
སྐྱེ་དཀོན་པར་སྣང་། ཡང་བླ་ཆེན་ཁ་ཅིག་སྣང་ངོར་ཡོན་ཏན་་་་
གསལ་ལམ་མི་གསལ་རུང་གྲྭ་སློབ་རྣམས་ཀྱིས་ལུང་བསྟན་ཞུ་ཡུལ་ལ་
ཨུ་ཚུགས་བྱས་ནས་སྤྲུལ་སྐུ་བཙལ་བ་ལ། རྣལ་མ་ཡིན་པའང་སྲིད་
ལ་ཕལ་ཆེར་མ་ངེས། གལ་ཏེ་སྔ་མ་དེའི་སྐྱེ་བ་མིན་ན་ལུང་བསྟན་
བྱེད་མཁན་སོ་ཐར་སྡོམ་ལྡན་ཡིན་ན་ཉམས་རྒྱུར་འགྲོ་བ་དང་། སྔ་
མ་དེའི་ལུང་གི་ཡོན་ཏན་བརྗོད་ཀྱང་རྟོགས་པའི་ཆོས་སྦྱོར་ལམ་དང་
རྒྱུན་ཞུགས་ཐོབ་པ་ཡན་ཆད་ཡིན་ན་དེ་ཆེ་རུ་མ་སོང་ཡང་ཉམས་་
དོགས་མེད་མོད། ཁ་ཅིག་ལ་བློ་གསར་བ་ཞིག་གི་ཚོད་དུ་ཡང་མི་
སླེབ་པ་དང༌། ད་དུང་སྐྱོན་གྱི་གོང་བུར་གྱུར་ནས་དམ་པ་སྔ་མའི་
ཞབས་འདྲེན་ནག་ཆང་སྨྱོ་སྤྱོད་ཁ་མཆུའི་མགོ་འདྲེན་བྱས་པས་སྐྱེས་བུ་
མ་དག་པ་ཚོས་ལས་འབྲས་དང་ས་ལམ་སྐྱེ་རིམ་དང༌། དེ་དག་ལས་



190
བསླབ་བྱ་ཉེར་མཁོ་ཕྱོགས་བསྒྲིགས།
ཉམས་མི་ཉམས་ཀྱི་ས་མཚམས་སོགས་ལ་ཐེ་ཚོམ་དང་སྒྲོ་སྐུར་དང་
ཆོས་ལ་དབང་ཟ་བའི་སྡིག་པ་གསོག ཡང་སྔར་གཤེགས་དེའི་རྒྱུས་
ཡོད་པའི་ཕ་མ་འགས་སྔ་མ་དེ་མ་གཤེགས་གོང་ནས་སྐྱེས་པའི་བུ་ལ་
རྫུན་གྱིས་དེའི་སྐྱེ་བ་ཡིན་པར་སྒྲོགས་པ་དང༌། ཡང་ལ་ལས་སྐུ་སྐྱེ་
གཞོན་དུས་འདས་པ་ན་དེ་དང་ལོ་མཉམ་རེ་དེའི་གོ་སར་འཇོག་པ་ནི་
ནོར་རྫས་འགུགས་ཐབས་ཁོ་ན་ཡིན། ཞེས་ཡང་དག་པ་དང་ཡང་
དག་པ་མ་ཡིན་པའི་ཚུལ་སོ་སོར་བཀར་ནས་ཁྱད་པར་ཕྱེ་བ་དང་།
བརྟག་པ་བྱེད་པའི་ཐབས་ཀྱང་། རྒྱལ་དབང་ལྔ་བ་ནི་རྭ་སྒྲེང་གི་ཇོ་
བོ་འཇམ་དཔལ་རྡོ་རྗེའི་དྲུང་དགེ་ལུགས་ཀྱི་བླ་མའི་བགྲེས་ཁ་བཀྲ་
ཤིས་ལྷུན་པོའི་པཎ་ཆེན་རིན་པོ་ཆེ་དང་གླིང་སྨད་ཞབས་དྲུང་དཀོན་
མཆོག་ཆོས་འཕེལ་གཉིས་ཀྱིས་ཟན་རིལ་ བསྒྲིལ་བའི་ ཐབས་ཀྱིས་
ཐུགས་ཐག་བཅད་ཅེས་རང་རྣམ་ལས་གསུངས་པ་དང་། པཎ་ཆེན་
བསྟན་པའི་ཉི་མའི་རྣམ་ཐར་ལས། གོང་མ་ཆན་ལུང་གི་དུས་གོང་
མ་ཆེན་པོས་བོད་སོག་གི་བླ་མའི་སྐྱེ་སྲིད་ངོས་འཛིན་བྱེད་སྐོར་ལ་སྔོན་
དུས་འཁྲུལ་གཞི་སྣ་ཚོགས་བྱུང་བར་བརྟེན་ལྷ་ས་དང༌། ཡུང་ཧྭ་
དགོན་དུ་གསེར་བུམ་རེ་གནང་ཡོད་པར་ཕྱིན་ཆད་བུམ་ནང་དུ་མིང་
བྱང་བཅུག་ནས་བརྟག་པ་བྱེད་དགོས་ཀྱི་བཀའ་ཕབ། ཅེས་དང་།
འཇམ་ དབྱངས་ བཞད་ པ་ འཇིགས་ མེད་རྒྱ་མཚོའི་ རྣམ་ ཐར་ ལས།
སྔར་གོང་མ་ཆན་ལུང་ནས་སྐུ་འབུམ་ཡན་ཆད་ཀྱི་བླ་སྤྲུལ་རྣམས་ལྷ་
སའི་ཇོ་བོ་དང༌། དེ་མན་ཆད་ཀྱི་བླ་སྤྲུལ་རྣམས་ཙན་དན་ཇོ་བོའི་



བསླབ་བྱ་ཉེར་མཁོ་ཕྱོགས་བསྒྲིགས།
191
མདུན་ནས་ཟན་སྒྲིལ་གྱིས་ཐག་གཅོད་དགོས་པར་བཀའ་བབས་ཡོད།
ཅེས་པ་ལྟར་རྒྱལ་བ་དང་རྗེ་བཙུན་དམ་པ་སོགས་བླ་ཆེན་ཕལ་ཆེར་
ཐག་ གཅོད་ བྱེད་ སྐབས་ གསེར་ བུམ་ དཀྲུགས་ པའི་ སྲོལ་ དར།
དཔེར་ན་རྒྱལ་བ་ལུང་རྟོགས་རྒྱ་མཚོ་ཐག་གཅོད་བྱེད་སྐབས་ལྷ་སའི་
ཇོ་ཁང་དུ་གོང་མའི་འདྲ་ཐང་མདུན་གསེར་བུམ་ནང་ངོས་གཅིག་ལ་
རྒྱ་ཡིག་དང་ངོས་གཅིག་ལ་བོད་ཡིག་འབྲུ་ཚ་བྲིས་པའི་བ་སོའི་བྱང་བུ་
གསུམ་ལ་ཨམ་བྷན་ནས་དགུ་ཕྱག་སྔོན་དུ་བཏང་ནས་བུམ་ནང་དུ་
བཅུག་སྟེ་ལི་ཐང་སྒྲོན་འདོགས་ཀྱི་ཁྱིའུ་ཐོན། ཅེས་པ་ལྟ་བུ་སྟེ་སྲོལ་
འདི་རེ་ཞིག་གི་ཡུན་ལ་གནས་ཚོད་རེད། ཕྱིས་སུ་རྒྱལ་བ་ཡབ་སྲས་
སོགས་ལ་ཆོས་འཁོར་རྒྱལ་གྱི་ལྷ་མོའི་བླ་མཚོར་བརྟེན་ནས་ཐག་གཅོད་
པའི་ཐབས་བླ་ན་མེད་པ་ཞིག་ཡོད་པར་སྣང་སྟེ་རྒྱུས་གསལ་མ་ངེས་
།ཡང་དུ་ཀཱུ་ལར། སོག་པོའི་དཔོན་པོ་བུ་མང་བོ་ཡོད་པ་རྣམས་
སྐུ་སྐྱེར་འགྲོ་བ་སྲོལ་ལ་འདུག་པས་ད་སྐབས་ངེད་ཀྱང་སྐུ་སྐྱེ་ཞིག་ཡིན་
ནམ་གླེང་། ཞེས་དང༌། ཁ་དཔེར། མེ་ཏོག་ཕལ་ཆེར་ཆུ་བོའི་
འགྲམ་དུ་སྐྱེ། །བླ་མ་ཕལ་ཆེར་ཕྱུག་པོའི་བུ་ལ་འཁྲུངས། ། ཞེས་པ་
ལྟར་དུས་ཆེས་ཆེར་སྙིགས་པ་དང་བསྟུན་སྐུ་སྐྱེ་འཚོལ་བའི་སྲོལ་ག་
བཟང་བོ་རྣམས་རིམ་གྱིས་ཉམས་ནས་རང་འདོད་གང་བྱུང་གིས་བླ་
རྒན་རེ་གྲོངས་ན་སྤྲུལ་སྐུའམ་ཞབས་དྲུང་དང༌། སྔགས་རྒན་རེ་་
གྲོངས་ན་སྐུ་ལོའམ་སྐུ་འབའ་ཞེས་གཅེས་མིང་གཏགས་པ་ཞིག་བཙལ་
ནས་འདོན་ཆོག་ཙམ་ལས་ཡོན་ཏན་ཅི་ཡང་མི་སློབ་པར་ཟང་ཟིང་



192
བསླབ་བྱ་ཉེར་མཁོ་ཕྱོགས་བསྒྲིགས།
སྡུད་པའི་ཚོང་རྟེན་བྱེད་ཅི་ཐུབ་དང་། བླང་དོར་ལ་རྨོངས་པའི་སྐྱེ་
བོ་རྣམས་བསླུ་གང་ཐུབ་བྱེད་པ་ནི་ངེས་པར་བསྟན་པ་ལ་གཅེས་པར་
འཛིན་པ་ཞིག་གིས་བལྟས་ན་ཤིན་ཏུ་ཡ་ང་བའི་གནས་སོ། །དེའི་ཕྱིར་
རྒྱལ་དབང་ལྔ་བས། མི་ཤེས་གདོལ་བའི་ཕྲུ་གུ་དར་ཟབ་ཀྱིས། །
ཕང་ཕུང་མཛེས་པར་བྱས་ཏེ་མཐོན་པོའི་ཁྲིར། ། བླུན་པོའི་འཁོར་
ཚོགས་དབུས་ན་འགྱིང་བ་ཡི། །བ་མོས་ཐུབ་བསྟན་པད་ཚལ་བཅོམ་
གྱིས་དོགས། ། ཆོས་སྤྱོད་བཅུ་ཡི་སྒྲུབ་ པ་ རྒྱབ་བོར་ནས། ། ཁ་དྲག་
དཔུང་དང་རྒྱུ་ནོར་གཡོ་ཁྲམ་གྱིས། །འགྲོ་བའི་ཕན་བདེ་སྒྲུབ་པར་
རློམ་བྱེད་ན། ། ཀུན་མཁྱེན་ཤཱཀྱའི་གཙོ་དེ་འཁྲུལ་བར་ངེས། ། ཞེས་
དང་། ཚེ་འདིར་སྦྱངས་ཤིང་ཤེས་འ
པ་ལ་ཐ་མལ་ཟེར། ། ཐོས་བྲལ་མ་
བསླབས་སྐྱེས་བུ་དམ་པར་ལྟ། །གསེར་དང་སྣག་ཚ་བསྲེས་པའི་རྒྱལ་
ཁམས་འདི། །ཡུལ་དབུས་ཟེར་ཡང་ཀླ་ཀློའི་ གྲོང་ཁྱེར་འདྲ། ། ཞེས་
དང༌། ལྕང་སྐྱ་རོལ་པའི་རྡོ་རྗེས། བྱིས་པའི་དུས་ནས་ཐོས་བསམ་
ལོང་མེད་པར། ། དར་གོས་ཀྱིས་བཀླུབས་ཚོང་ཟོང་བཞིན་དུ་
འགྲིམ། ། དད་གཤིན་དཀོར་གྱི་ཟས་ལ་བག་མེད་སྤྱོད། ། གནས་་་་་
བརྟན་དགེ་འདུན་ཕྱག་དང་བསྙེན་བཀུར་ལེན། ། ལྔ་བདོའི་ སྐུ་སྐྱེ་
རྣམས་ལ་ཐུགས་རྗེས་གཟིགས། །ཞེས་གསུངས་པས་མཚོན་དམ་པ་སོ་
སོའི་གསུང་ན་འདི་འདྲ་བ་ཤིན་ཏུ་མང་བ་དང་། ཨ་རིག་དགེ་་་
བཤེས་ཆེན་མོ་སྐུ་འདའ་ཁར་སློབ་མ་རྣམས་ཀྱིས་སྐུ་སྐྱེ་འཁྲུལ་མེད་
ཅིག་འབྱོན་པར་ཞུས་པ་ན་སྤྱིར་ཁོ་ལ་རང་དབང་ཞིག་ཡོད་ན་ཡིད་



བསླབ་བྱ་ཉེར་མཁོ་ཕྱོགས་བསྒྲིགས།
193
དགའ་ཆོས་འཛིན་དུ་འགྲོ་བས་སྐུ་སྐྱེ་མེད། གལ་ཏེ་དགོས་ན་བྱིས་
པའི་དུས་སུ་ལམ་རིམ་དང་སྔགས་རིམ་གཉིས་བློ་ཐོག་ནས་ཤར་ཤར་
འདོན་ཤེས་པ་ཙམ་དུ་མ་ཟད། ཁྱི་གཏུམ་པོས་དེད་ཀྱང་ཁ་ནས་མི་
འཆད་པ་ཞིག་རྙེད་ན་ཁོའི་སྐུ་སྐྱེ་ཡིན། ཞེས་གསུངས་པ་རྣམས་ལ་
ལྟོས་དང་བསྟན་འགྲོར་ཕན་པའི་མགོན་སྐྱབས་ཀྱི་སྐུ་སྐྱེ་ནི་ལས་སླ་བ་
ཞིག་ག་ན་ཡིན། ཕུར་ལྕོག་བྱམས་པ་རིན་པོ་ཆེས་འཁོར་སློབ་མང་
བ་ལ་བཀའ་ཆོས་གསུང་སྐབས་ཤིག་འདི་ལྟར་གསུང་སྟེ། དུས་ངན་
གྱི་སྐུ་སྐྱེ་ཚོ་སྐྱེ་བ་རེ་བླངས་ཀྱིན་ཇེ་ངན་དུ་འགྲོ་ཞེས་བཀྱོན། འཇམ་
དབྱངས་བཞད་པ་ཕུད་ཅེས་ཀྱལ་ཀ་མཛད། ཅེས་ཀུན་མཁྱེན་
འཇིགས་མེད་དབང་བོའི་རྣམ་ཐར་དུ་བཀོད་ཡོད་དེ། ངེས་པར་ཕལ་
ཆེར་ཞིག་དེ་ཁོ་ན་ལྟར་རེད། མི་རིང་སྔོན་མ་འདིར་བཱ་ཡན་སྟོད་ཀྱི་
བླ་མ་ཞིག་ཡོན་བདག་ཁྱིམ་དུ་འགྲོ་དོན་ལ་ཕེབས་པར། བླ་མ་དེ་ལ་
རྒྱུས་ཡོད་པའི་ཁྱིམ་བདག་རྒད་པོས་ཁོའི་བུ་ཆུང་པང་དུ་བཟུང་ནས་
བླ་མ་དེ་ལ་འདི་སྐད་དུ། ཨ་ལགས་ཚང་། ངའི་བུ་ཚ་འདི་བླ་མ་
ཞིག་གི་སྤྲུལ་སྐུ་རེད་པ། ཡ་ཐའི་དེ་ཡང་ཁོ་ལ་བྱིན། མ་ཐའི་དེ་
ཡང་ཁོ་ལ་བྱིན། ཟེར་གི་འདུག་ཞུས་པས། བླ་མ་དེས་ཡོན་བདག་
ལག་ནས་བརྣབ་སེམས་ཀྱི་ལྕགས་ཀྱུས་དངོས་རྫས་ཤིག་འགུགས་་་་་
འདོད་པའི་རེ་བ་སྟོང་ཟད་དུ་བཏང་ཞེས་དགོད་བྲོ་བའི་ངག་སྒྲོས་དེ་
ང་རང་ཆུང་དུས་ལན་གཅིག་མ་ཡིན་པར་རྣ་ཁུང་དུ་བབས་པ་ཞིག་
ཡིན། དེའི་ཕྱིར་སློབ་རྒྱུའི་ཡོན་ཏན་མི་སློབ་པར། མི་སློབ་རྒྱུའི་



194
བསླབ་བྱ་ཉེར་མཁོ་ཕྱོགས་བསྒྲིགས།
ངན་གཡོ་བསླབས་ནས་སྐྱེ་བོ་ཐ་མལ་བ་སླུ་ཐུབ་པ་ན་བུ་སྐྱེས་སོང་སྙམ་
པ་ནི་བདུད་ཀྱི་ཆོ་འཕྲུལ་གཟུགས་སུ་ཤར་བ་ཉིད་ཡིན་ནོ། ། སངས་
རྒྱས་སྐུ་ལ་ཆོས་ལོངས་སྤྲུལ་གསུམ་སྟེ། ། སྤྲུལ་སྐུ་སངས་རྒྱས་ཁོ་ནའི་
སྤྱོད་ཡུལ་ཡིན། ། བདག་ཉིད་སྐུ་གསུམ་གྲངས་ལའང་རབ་རྨོངས་
ན། ། སྤྲུལ་སྐུ་འཁྲུལ་མེད་ཡིན་པ་མཐོལ་ལོ་བཤགས། །འོན་ཀྱང་ཨ་
ལགས་སྔ་མ་དེ་དང་དེའི། །རྣམ་ཤེས་འཁྲུལ་མེད་བྱོན་པ་ལོས་འབྱུང་
སྟེ། །དེ་ལ་མཆོག་སྤྲུལ་དང་ནི་སྤྲུལ་སྐུ་ཞེས། ། མིང་འདོགས་བདག་
འདྲར་གཏན་ནས་འོས་པ་མིན། ། སྦྱངས་ཡོན་ཆེ་ཞིང་ཚུལ་ཁྲིམས་
ཡོངས་སུ་དག། ཐུགས་བསམ་དཀར་ཞིང་འདོད་ཆུང་ཅན་ཡིན་
ན། །མར་མེ་ཟན་སྒྲིལ་ཐབས་ལ་ལྟོས་མིན་པར། ། སྐྱེ་བོ་ཀུན་གྱིས་
བཀུར་བའི་བླ་མར་འོས། །ཞེས་བྱ་བ་ནི་ཡིད་ལ་རིང་དུ་བརྣགས་པའི་
བདེན་གཏམ་ཐོལ་བྱུང་དུ་སྨྲས་པའི་ཚིགས་བཅད་དོ། །



བསླབ་བྱ་ཉེར་མཁོ་ཕྱོགས་བསྒྲིགས།
195
༄༅། །ཉམས་ལེན་བྱ་ཚུལ་རང་བློའི་
བཅུད་ཐིགས་བཞུགས་སོ། །
དམུ་དགེ་བསམ་གཏན་རྒྱ་མཚོས་མཛད།
ན་མོ་གུ་རུ་བྷྱ། འདིར་ཁྱོད་ཀྱིས་དྲིས་པའི་ལན་རགས་རིམ་
ཞིག་བརྗོད་ན། སྤྱིར་འདི་ཕྱིའི་ལེགས་ཚོགས་ཐམས་ཅད་ཀྱི་རྩ་བ་བླ་
མ་ཡིན་ཞིང༌། དེ་ནས་དྲིས་པ་ཤིན་ཏུ་བཟང་སྟེ། རྗེ་ཙོང་ཁ་བ་
ཆེན་པོས། དེ་ནས་འདི་ཕྱིའི་ལེགས་ཚོགས་ཇི་སྙེད་པའི། ། རྟེན་
འབྲེལ་ལེགས་པར་འགྲིག་པའི་རྩ་བ་ནི། ། ལམ་སྟོན་བཤེས་གཉེན་
དམ་པ་འབད་པ་ཡིས། །བསམ་དང་སྦྱོར་བས་ཚུལ་བཞིན་བསྟེན་པ་
རུ། ། མཐོང་ནས་སྲོག་གི་ཕྱིར་ཡང་མི་གཏོང་བར། ། བཀའ་བཞིན་
སྒྲུབ་ པའི་ མཆོད་ པས་ མཉེས་ པར་ བྱ། ། ཞེས་ གསུངས་ པ་ ལྟར།
མཆོད་པ་ཐམས་ཅད་ཀྱི་ནང་ནས་སྒྲུབ་ པའི་མཆོད་པ་མཆོག་ ཏུ་་་
གསུངས་པ་དང༌། ལྷག་པར་སྙིགས་དུས་འདིར་ཉམས་ལེན་ལ་་་
འབད་རྒྱུ་གལ་ཆེ། རེ་ས་འཆང་ས་
ས་གཅིག་པུ་ནི་རྩ་བའི་བླ་མ་ཡིན།
མཚན་བརྗོད་པར་དཀའ་བ༧ཡོངས་འཛིན་རྡོ་རྗེ་འཆང་ནི་དབང་
བསྐུར། རྒྱུད་བཤད། མན་ངག་གནང་མཁན་སྟེ། བཀའ་དྲིན་
གསུམ་ལྡན་གྱི་རྩ་བའི་བླ་མ་ཡིན། མདོ་ལུགས་ནས་བཤད་ནའང་



196
བསླབ་བྱ་ཉེར་མཁོ་ཕྱོགས་བསྒྲིགས།
ལམ་གྱི་ལུས་ཡོངས་སུ་རྫོགས་ པ་ སྟེ་ ལམ་རིམ་གྱི་མན་ངག་ཆ་ཚང་་
གནང་མཁན་ཡིན་ཕྱིར། བཀའ་དྲིན་གཞལ་དུ་མེད་པའི་རྩ་བའི་བླ་
མ་ཡིན། སྡོམ་པ་གནང་མཁན་གྱི་བླ་མ་སོགས་ཆོས་འབྲེལ་ཐོབ་པའི་
བླ་ མ་གཞན་རྣམས་ཀྱང་དེའི་སྤྲུལ་བའམ། དེ་དང་ཐུགས་རྒྱུད་་་་
གཅིག་ ཏུ་ལྟ་དགོས། རང་ཉིད་འདུལ་བའི་ཕྱིར་དུ་རྩ་བའི་བླ་མ་
དེས་སྡོམ་པ་གནང་མཁན་དང༌། ཀློག་སློབ་མཁན། མན་ངག་ཕྲ་
མོ་ཡན་ཆད་སློབ་པའི་རྣམ་པ་སྣ་ཚོགས་ཤིག་སྤྲུལ་བ་ཡིན། ཕྱོགས་
བཅུའི་སངས་རྒྱས་ཐམས་ཅད་རང་རེ་ལ་ཐུགས་མི་བརྩེ་བ་ནི་གཅིག་
ཀྱང་མེད། དེ་ཐམས་ཅད་ཀྱི་འཕྲིན་ལས་རང་རེ་འདུལ་ཕྱིར་རང་
རེའི་བླ་མ་དང་འཚམ་པར་ཤར་བ་ནི་རྩ་བའི་བླ་མ་དེ་ཡིན་ཕྱིར། དེ་
སྒྲུབ་པས་སངས་རྒྱས་ཐམས་ཅད་སྒྲུབ་པ་དང་། དེ་ལ་གསོལ་བ་
བཏབ་ པས་ སངས་ རྒྱས་ ཐམས་ ཅད་ ལ་ གསོལ་ བ་ གཏབ་ པ་ ཡིན།
དངོས་བརྒྱུད་ཀྱི་བླ་མ་ཐམས་ཅད་ཐུགས་རྒྱུད་གཅིག་ཏུ་འདྲེས་ནས་
ཡོད་ཕྱིར། གཅིག་གི་གསོལ་འདེབས་བཏོན་པས་གཞན་རྣམས་ལ་
ཆད་སོང་བསམ་རྒྱུ་མེད། དཔེར་ན་དམིགས་བརྩེ་མ་ཡང་ཕྱོགས་
བཅུའི་སངས་རྒྱས་ཐམས་ཅད་ཀྱི་སྙིང་བོ་ཡིན། དེ་བཞིན་དུ་སྙིང་བོ་
དང་གསོལ་འདེབས་གང་བཏོན་ཡང་འདྲ། ཚོགས་ཞིང་སྒོམ་དུས་
ངོ་བོ་རང་གི་རྩ་བའི་བླ་མ་དེ་ཡིན་པ་ལ། རྣམ་པ་ཤཱཀྱ་ཐུབ་པ་སོགས་
ལྷག་ལྷར་སྒོམ་དགོས་པའི་རྒྱུ་མཚན་ནི། རང་རེའི་སྣང་ངོར་ཐ་མལ་
བའི་རྣམ་པ་བཟུང་ཡོད་སྟབས། ཐ་མལ་བའི་སྣང་བ་དེ་ལོག་ནས།



བསླབ་བྱ་ཉེར་མཁོ་ཕྱོགས་བསྒྲིགས།
197
བླ་མ་སངས་རྒྱས་དངོས་སུ་མཐོང་ཆེད་ཡིན། ལྷ་གང་དང་གང་སྒོམ་
ཡང་ ངོ༌ བོ་ བླ་ མ་ ཡིན་ ལ་ རྣམ་ པ་ ལྷ་ དེའི་ རྣམ་ པར་ སྒོམ་ དགོས།
སྐྱབས་འགྲོ་དང་། ལམ་རིམ། བླ་མཆོད་སོགས་ཀྱི་ཚོགས་ཞིང་
རང་རང་གི་མན་ངག་ལྟར་སྒོམ་ཚེ། རྩ་བའི་བླ་མ་དེ་ཚོགས་ཞིང་གི་
གཙོ་བོ་དང་ཚོགས་ཞིང་གི་ལྷ་ཚོགས་གཞན་རྣམས་ནི་དེའི་སྤྲུལ་བ་
ཡིན་པར་སྒོམ་དགོས། གང་ལྟར་ཡང་ལམ་རིམ་ལྟར་བཤེས་གཉེན་
བསྟེན་ཚུལ་ལ་དད་པ་དང་མོས་གུས་སྦྱངས་པ་གལ་ཆེ། འགྲོ་མགོན་
སྐྱོབ་པ་རིན་པོ་ཆེས། བླ་མ་སྐུ་བཞིའི་གངས་རི་ལ། །མོས་གུས་ཀྱི་ཉི་
མ་མ་ཤར་ན། ། བྱིན་རླབས་ཀྱི་ཆུ་རྒྱུན་མི་འབྱུང་བས། ། ཡིད་མོས་
གུས་འདི་ལ་གཟབ་པར་འཚལ། ། གསུངས་པ་ལྟར་ཡིན། བླ་མ་
རྣམས་ལ་སྒོ་སྣ་ཚོགས་ནས་དག་སྣང་སྦྱངས་ཤིང་། རྩ་བའི་བླ་མ་
ཚོགས་ཞིང་གི་གཙོ་བོར་བསྒོམ་ནས་གསོལ་བ་འདེབས་ཚེ། དལ་
འབྱོར་རྙེད་དཀའ། འཆི་བ་མི་རྟག་པ། ངན་སོང་གི་སྡུག་བསྔལ།
འཁོར་བ་སྤྱི་དང་བྱེ་བྲག་གི་སྡུག་བསྔལ་རྣམས་ལ་བསམ་བློ་ཤུགས་
དྲག་བཏང་ནས་སེམས་སྐྱོ་ལྷང་ལྷང་དུ་འགྱུར་བར་བྱེད། དེ་ནས་
རང་ཉམས་ལ་དཔག་ནས་སེམས་ཅན་ཐམས་ཅད་སྡུག་བསྔལ་གྱིས་
མནར་ཚུལ་བསམ་སྟེ་སྙིང་རྗེ་ཅི་སྐྱེ་གང་སྐྱེ་བྱེད་ཀྱང༌། སྙིང་རྗེ་དེས་
དྲངས་པའི་ སེམས་ ཅན་ཐམས་ཅད་སྡུག་བསྔལ་ལས་བསྒྲལ་འདོད་
དང་། དེའི་ཆེད་དུ་བླ་མ་ ལྷའི་གོ་འཕང་ཐོབ་འདོད་ཀྱིས་སྐྱབས་
འགྲོ་དང་གསོལ་འདེབས་སོགས་བྱ་དགོས། དལ་འབྱོར་ནི་རྒྱུ་དཔེ་



198
བསླབ་བྱ་ཉེར་མཁོ་ཕྱོགས་བསྒྲིགས།
ངོ་བོ་གསུམ་གྱི་སྒོ་ནས་རྙེད་དཀའ་ཚུལ་དང་། རྙེད་ན་དོན་ཆེ་ཚུལ་
ནན་ཏན་གྱིས་བསམ་དགོས། འཆི་བ་མི་རྟག་པའང་རྩ་བ་གསུམ་
དང་རྒྱུ་མཚན་དགུའི་སྒོ་ནས་བསམ་ཞིང་གཙོ་བོ་ནམ་འཆི་ཆ་མེད་
བསམས་དགོས་ཏེ། རྗེ་བཙུན་མི་ལས། ངས་འཆི་བ་མི་རྟག་སྒོམ་
པའི་ཚེ། ནམ་འཆི་ཆ་མེད་ཡ་
ཡང་ཡང་སྒོམ། ། གསུངས་སོ། ། ངན་
སོང་གི་སྡུག་བསྔལ་ནི་ཚ་གྲང་དང་སྐོམ་ལྟོག་གི་སྡུག་བསྔལ་དེ་དང་དེ་
རང་ཐོག་ཏུ་བབ་པ་ལྟ་བུར་བསམས་ཏེ། བཟོད་མི་བཟོད་ཇི་འདྲ་
སྙམ་དུ་སྒོམ་ཞིང་། ཚེ་ཚད་ལ་
ལ་བསམས་ནའང་ཧ་ལས་དགོས་པ་
ཞིག་ ཡིན་ ཏེ། དཔེར་ ན་ གྲང་ དམྱལ་ གྱི་ཚེ་ཚད་ནི་ མཛོད་ལས།
ཏིལ་སྦྱང་ནང་ནས་ལོ་བརྒྱ་ཞིང་། ། ཏིལ་གཅིག་བྱུང་བས་ཟད་གྱུར་
པ། ། ཆུ་བུར་ཅན་གྱི་ཚེ་ཡིན་ཏེ། གཞན་གྱི་ཚེ་ནི་ཉི་ཤུས་འགྱུར། །
གསུངས་པ་ལྟར་དང་། མི་ལོ་ལྔ་བཅུ་ནི་རྒྱལ་ཆེན་རིས་བཞིའི་ཉིན་
ཞག་གཅིག་དང༌། དེ་སུམ་ཅུ་ཟླ་བ་དང༌། དེ་བཅུ་གཉིས་ལོ་བྱས་
པའི་རྒྱལ་ཆེན་རིས་བཞིའི་ལོ་ལྔ་བརྒྱ་ནི་ཡང་སོས་ཀྱི་ཚེ་ཚད། འོག་
མ་རྣམས་ནི་རིམ་བཞིན་བརྒྱུད་འགྱུར་བརྒྱུད་འགྱུར་དུ་གསུངས་་་་
སྟབས། སྐྱེས་ན་ཐར་རྒྱུ་མེད་པ་འདྲ། ཇི་ལྟར་བཟོད་སྙམ་དུ་སྒོམ་
དགོས། འཁོར་ བ་ སྤྱིའི་ སྡུག་ བསྔལ་ ཀྱང༌ སྐྱེ་ རྒ་ ན་ འཆི་ དང༌།
འདོད་པ་བཙལ་ཀྱང་མི་རྙེད། མི་འདོད་པ་ ཐོག་ ཏུ་འབབ་ཚུལ།
མཐོ་དམན་ལ་ངེས་པ་མེད་ཚུལ། དགྲ་གཉེན་ལ་ངེས་པ་མེད་ཚུལ།
འཐབ་རྩོད་མུ་གེ་སོགས་མདོར་ན་མི་ཡུལ་དུའང་དམྱལ་བ་ཡི་དྭགས་



བསླབ་བྱ་ཉེར་མཁོ་ཕྱོགས་བསྒྲིགས།
199
ཀྱི་སྡུག་བསྔལ་ལྟ་བུ་ཡོད་ཚུལ་དང༌། སྙིགས་དུས་ཀྱི་རྒུད་པ་མིག་
མཐོང་ལག་ཟིན་དུ་ཡོད་པ་རྣམས་ཀྱང་རེ་རེ་བཞིན་དྲན་ཏེ་སེམས་སྐྱོ་
ལྷང་ལྷང་ཨེ་འགྲོ་བལྟ། རང་ཉམས་ལ་དཔགས་ནས་སེམས་ཅན་
ཐམས་ཅད་སྡུག་བསྔལ་གྱིས་མནར་ཚུལ་སྒོམ་དགོས་ལ། དེ་ རྒྱུ་་་
འབྲས་མན་ངག་བདུན་གྱི་སྒོ་ནས་བསམ་ཚུལ་རྩ་བ་རེད། དེའི་ཐོག་
བདག་གཞན་མཉམ་བརྗེ་སྒོམ་ཚུལ་གྱི་མན་ངག་རྣམས་ལྟར་སྒོམ་ན་
ལྷག་པར་ས་ཆོད་ཆེ། སྤྱིར་ལམ་རིམ་ཆེ་ཆུང་དང༌། མན་ངག་བདེ་
ལམ་གྱི་ཁྲིད་ཡིག་མྱུར་ལམ་དང༌། འཇམ་དཔལ་ཞལ་ལུང༌། དེའི་
ཁྲིད་ཡིག་ཀུན་མཁྱེན་གསུངས་ལྟ་བུའི་ལམ་རིམ་ཁྲིད་ཡིག་ཆེ་ཆུང་གང་
ཞིག་ལ་བལྟ་ཐུབ་ཀྱང་རང་རྒྱུད་དང་སྦྱར་ནས་དཔྱད་སྒོམ་བྱས་ན་
སྐྱེད་མི་ཡོང་མི་སྲིད། མདོར་ན་རྒྱུན་དུ་ལས་འབྲས་ལ་ཡིད་ཆེས་
ཤིང་དཀོན་མཆོག་ལ་བློ་ཕུག་གཏོད་རྒྱུ་དེ་ནི་རྩ་བ་ཡིན། སྐྱིད་ན་བླ་
མ་དཀོན་མཆོག་གི་དྲིན་དུ་ལྟ་ཞིང་། སྡིག་ན་སྔོན་ལས་སུ་ལྟ་དགོས།
སྡིག་ཅན་ལ་འཆི་ཁ་སྡུག་བསྔལ་བྱུང་ན་མེ་ཏོག་ཁ་འབུས་ཟེར་བ་ཡིན།
སྡུག་བསྔལ་ཆེན་པོའི་འབྲས་བུ་སྨིན་པའི་འགོ་བཟུང་བ་རེད། ཆོས་
པ་ལ་འཆི་ ཁ་ སྡུག་བསྔལ་བྱུང་ན་དོམ་ བསལ་བརྒྱབ་ ཟེར་བ་ ཡིན།
སྡུག་བསྔལ་གྱི་འབྲས་བུའི་ལྷག་མ་དག་པ་ཡིན། སྤྱིར་རང་རེ་ཆོས་
པ་ལ་རྐྱེན་བཟང་ངན་གང་བྱུང་ཡང་ཆོས་ཀྱི་གེགས་སུ་མི་འགྲོ་བར་
ལམ་དུ་སློང་དགོས། ལྷའི་དཔལ་འབྱོར་ལྟ་བུ་འབྱོར་ནའང་ང་རྒྱལ་
ཁེངས་དྲེགས་དང་གཡེང་བའི་དབང་དུ་མི་འགྲོ་བར་ཆོས་ཕྱོགས་སུ་



200
བསླབ་བྱ་ཉེར་མཁོ་ཕྱོགས་བསྒྲིགས།
བསྒྱུར་ཅི་ཐུབ་བྱེད་དགོས། ཡི་དྭགས་ལྟ་བུ་དབུལ་ལ་སྡུག་བསྔལ་
བས་ཀྱང་སེམས་ཞུམ་པར་མི་འགྱུར་བར་ལས་ངན་གྱི་འབྲས་བུ་ཟད་
པའི་རྒྱུ་ཡིན་སྙམ་དུ་དགའ་བ་སྒོམ། སྡུག་བསྔལ་གྱི་ཡོན་ཏན་ནི་
སྤྱོད་འཇུག་ལས། གཞན་ཡང་སྡུག་བསྔལ་ཡོན་ཏན་ནི། ། སྐྱོ་བས་
དྲེགས་པ་སེལ་བར་བྱེད། །འཁོར་བ་བ་ལ་སྙིང་རྗེ་སྐྱེ། ། དགེ་
དགའ་ཞིང་སྡིག་ལ་འཛེམ། ། གསུངས་སོ། ། མདོར་ན། སྣོད་
བཅུད་སྡིག་པའི་འབྲས་བུས་ཡོངས་གང་སྟེ། ། མི་འདོད་སྡུག་བསྔལ་
ཆར་ལྟར་བབ་གྱུར་ཀྱང་། །ལས་ངན་འབྲས་བུ་ཟད་པའི་རྒྱུར་མཐོང་
ནས། །རྐྱེན་ངན་ལམ་དུ་སློང་བར་བྱིན་གྱིས་རློབས། ། གསུངས་པ་
ལྟར། རྐྱེན་ངན་ལམ་བསྒྱུར་ལྷག་པར་གལ་ཆེ། གཞན་ཡང་སྡུག་
བསྔལ་གྱི་སྣང་བ་གང་བྱུང་ཡང༌། ངན་སོང་དུ་སྐྱེས་ན་འདི་ལས་
ལྷག་ཡིན་རྒྱུ་རེད་སྙམ་དུ་ངན་སོང་དང་འཁོར་བའི་སྡུག་བསྔལ་་་་
བསྒོམས་ཏེ་དགེ་སྦྱོར་ལ་འབད་ཅི་ཐུབ་གང་ཐུབ་བྱེད། རང་ཉམས་
ལ་དཔགས་ཏེ་མ་རྒན་སེམས་ཅན་གཞན་གྱི་སྡུག་བསྔལ་བསམས་ནས་
སྙིང་རྗེ་ཅི་ཐུབ་གང་ཐུབ་སྒོམ་ཞིང་། སེམས་བསྐྱེད་བཅོས་མ་རེ་
ཚུན་ཆད་གསལ་བཏབ་སྟེ། དེའི་ངང་ནས་དགེ་སྦྱོར་ལ་འབད་ཅི་
ཐུབ་བྱེད། སྐྱིད་སྡུག་གང་བྱུང་བླ་མའི་བྱིན་རླབས་ཡིན་སྙམ་དུ་
སེམས་དགའ་ལྷང་ངེར་དགེ་སྦྱོར་ལ་འབད་དགོས། པཎ་ཆེན་བློ་
བཟང་ཆོས་ཀྱི་རྒྱལ་མཚན་གྱི་ཞལ་ནས། སྲོག་འཚོ་འཆི་འབྱོར་རྒུད་
བདེ་སྡིག་དང༌། ། ཡང་བསྟོད་སྨད་སྙན་དང་མི་སྙན་སོགས། ། གང་



བསླབ་བྱ་ཉེར་མཁོ་ཕྱོགས་བསྒྲིགས།
201
བྱུང་ཡང་བླ་མའི་བྱིན་རླབས་ཡིན། །ཨ་ལ་ལ་ཅི་བྱས་གློ་བ་དགའ། །
རེ་དོགས་ཀུན་ཇི་ལྟར་དགྱེས་དགྱེས་མཛོད། ། དཔལ་ཞི་བ་ལྷ་དང་
མར་མེ་མཛད། ། རྗེ་རྒྱལ་བ་གཉིས་པ་ལས་འོང་བའི། ། དུག་བདུད་
རྩིར་བསྒྱུར་བའི་གདམས་པ་ཡིས། ། ཨ་ལ་ལ་ལྟས་ངན་གཡང་དུ་་་
ལེན། ། རྐྱེན་ངན་ཀུན་ཇི་ལྟར་དགྱེས་དགྱེས་མཛོད། ། གསུངས་པ་
ལྟར། རྐྱེན་ ངན་ ལམ་ འཁྱེར་ གྱི་ གདམས་ པ་ འདི་ ཤིན་ ཏུ་ ཟབ།
ཡང་རྒྱུན་ཏུ་ལས་འབྲས་ལ་ཡིད་ཆེས་སྐྱེད་ཆེད། ལས་མ་བྱས་པ་
དང་མི་འཕྲད་པ་དང༌། བྱས་པ་ཆུད་མི་ཟ་བ་ལ་ངེས་པ་འདྲེན་ཆེད།
དགྲ་བཅོམ་པ་སྦྲང་རྩིའི་དབྱངས་ཀྱི་བྱུང་བ་དང༌། རྒྱལ་པོ་ཡིན་ཏུ་
ཡ་ནའི་བྱུང་བ། རྒྱལ་པོ་གསལ་རྒྱལ་གྱི་བྱུང་བ་སོགས། འདུལ་བ་
ལུང་དང་། མཛངས་བླུན། ལས་བརྒྱ་བ་སོགས་ཀྱི་བྱུང་བ་སྣ་་
ཚོགས་ལ་དཔྱད་པ་གཏོང་ཞིང༌། དེ་དག་གིས་འཁོར་བ་ལ་སྙིང་བོ་
མེད་པ་ལའང་ངེས་པ་འདྲེན་ནུས་པས་གལ་ཆེ།
སྙིང་རྗེ་སྒོམ་ཚེ། སྤྱིར་དངོས་པོ་ཐམས་ཅད་ཀྱི་རྫས་རྒྱུན་ལ་
ཐོག་མ་མེད། བྱེ་བྲག་གང་ཟག་ཐམས་ཅད་ཀྱི་རྫས་རྒྱུན་ལའང་ཐོག་
མ་མེད་གཤིས་རང་གི་སྐྱེ་བ་ལའང་ཐོག་མ་མེད། དེས་ན་སྐྱེ་བ་བླང་
བ་ལའང་གྲངས་མེད། དེའི་ཕྱིར་སེམས་ཅན་འདིའི་མངལ་དུ་མ་
སྐྱེས་པ་གཅིག་ཀྱང་མེད། སྐྱེས་པ་ལ་གྲངས་ཀྱིས་མི་ཆོད། མར་
གྱུར་རེས་ཀྱིས་བསྐྱངས་པ་ཚད་མེད་ཚུལ་ཚེ་འདིའི་མ་དང་སྦྱར་ནས།
སྒོ་སྣ་ཚོགས་ནས་དྲིན་ཆེ་ཚུལ་བསམས་ཏེ། སེམས་ཅན་གཅིག་་་



202
བསླབ་བྱ་ཉེར་མཁོ་ཕྱོགས་བསྒྲིགས།
མཐོང་ནའང་འདི་མ་རྒན་དྲིན་ཅན་ཡིན་སྙམ་དུ་བསམ། མཐའ་ན་
ཁྱི་གཅིག་ ཟུག་པའི་སྒྲ་ཐོས་ནའང་ མ་ རྒན་ དྲིན་ ཅན་ཞིག་ གྲག་ གི་་་
འདུག་སྙམ་དུ་བསམ། དེ་ནས་རིགས་དྲུག་གི་མ་སེམས་ཅན་ཐམས་
ཅད་ཉམ་ཐག་པ་ཡིན་ཚུལ་དང་། དེ་དག་གི་སྡུག་བསྔལ་སྣ་ཚོགས་
ལ་འདང་བརྒྱབ་ནས་སྙིང་རེ་རྗེ་སྙམ་དུ་སྒོམ། བྱམས་སྙིང་རྗེའི་
གེགས་ནི། གཙོ་བོ་ཞེ་སྡང་ཡིན་གཤིས། དེའི་མགོ་གནོན་ཅི་ཐུབ་
བྱ། དཔེར་ན་གཞན་གྱིས་རང་ལ་གནོད་པ་བྱེད་འོང་ཚེ། དེ་ནི་
ཕར་ཁྲོ་བའི་ཡུལ་མིན། སྙིང་རྗེ་བའི་ཡུལ་ཡིན། དཔེར་ན་རང་གི་
མ་ རྒན་གདོན་གྱིས་ཟིན་ཏེ་སྨྱོས་ན་ ཕན་འདོགས་མཁན་དང་ནད་
གཡོག་བྱེད་མཁན་རྣམས་ལ་གཤེ་བ་དང་རྡུང་བ་སོགས་བྱེད་པ་ལ་ཁྲོ་
མི་རིགས་པ་ལྟར་ཡིན། དགྲ་དེ་དག་ཀྱང་ལས་ངན་པའི་གདོན་གྱིས་
ཟིན་ཏེ། ཉོན་མོངས་པའི་ནད་ལངས་ནས་ལས་ངན་བསགས་པ་
ཡིན་པའི་སྟབས། སྙིང་རྗེ་བའི་ཡུལ་ཡིན། དེ་དག་གིས་རང་ལ་
གནོད་པ་བྱས་ན། དོན་ལ་རང་གི་སྡིག་སྒྲིབ་འདག་པས་སྒྲིབ་སྦྱོང་
དུ་སོང་གཤིས་ཕན་བཏགས་པ་ཡིན། རང་གིས་དེས་གནོད་པའི་
སྡུག་བསྔལ་མྱོང་བ་དེ་རང་གིས་བསགས་པའི་ལས་ངན་གྱི་འབྲས་བུ་
སྨིན་པ་ཡིན། རང་གི་ལས་ངན་དེའི་དབང་གིས་དགྲ་བོ་ལ་ཁོང་ཁྲོ་
སྐྱེ་བཅུག་ནས་ལས་ངན་བསགས་ བཅུག་ པའི་ སྟབས་ཀྱིས།
དགྲ་བོ་དེ་ལ་གནོད་བསྐྱལ་བ་རེད། ངས་མ་རྒན་འདི་ལ་ཁོང་ཁྲོ་སྐྱེ་
བཅུག་པས། དེའི་འབྲས་བུ་ལ་དམྱལ་བར་སྐྱེ་དགོས་གཤིས་སྡུག
ཕར་



བསླབ་བྱ་ཉེར་མཁོ་ཕྱོགས་བསྒྲིགས།
203
བསྔལ་བཟོད་ཐབས་ཅི་ཡོད་སྙམ་དུ་སྙིང་རྗེ་སྒོམ། ཡང་ཕ་དམ་པའི་
ཞལ་ནས། དགྲ་ སྡང་ལས་ཀྱི་འཁྲུལ་སྣང་ཡིན་པ་ལ། ། ཞེ་སྡང་་་
གདུག་རྩུབ་མ་ཆེ་དིང་རི་པ། །གསུངས་པ་ལྟར། སེམས་ཅན་འདི་
དགྲར་ལངས་ནས་མཐའ་བསྐོར་ཀྱང༌། དོན་ལ་རང་གི་ལས་ཀྱི་
འཁྲུལ་སྣང་ཡིན། དཔེར་ན་དམྱལ་བར་སྐྱེས་ཚེ་ལས་མཁན་མཐའ་
དག་ལས་ཀྱི་འཁྲུལ་སྣང་ལས་བྱུང་བ་དང་འདྲ་འདྲ་ཡིན། མདོར་ན་
བཟང་ངན་གྱི་སྣང་བ་གང་བྱུང་ཡང་དགེ་སྦྱོར་འཕེལ་ བའི་ གྲོགས་
དང་། བྱང་ཆུབ་ཀྱི་སེམས་གཉིས་འཕེལ་ བའི་གྲོགས་སུ་བསྒྱུར་
དགོས། གང་ལྟར་རྐྱེན་བཟང་ངན་གང་བྱུང་ཚེ་དཀོན་མཆོག་དང་
ལས་འབྲས་ལ་ཡིད་ཇེ་ཆེ་དང་དགེ་སྦྱོར་ལ་བརྩོན་པ་ཇེ་ཆེར་སོང་དུས་
ཅིག་ཆོག་གི་ཡོད་ནི་ཡིན། མདོར་ན་བཟང་ངན་སྣང་བ་ཅི་ ཤར་
ཡང་། ། ཆོས་ཀུན་སྙིང་བོ་སྟོབས་ལྔའི་ཉམས་ལེན་གྱིས། །བྱང་ཆུབ་
སེམས་གཉིས་འཕེལ་བའི་ལམ་བསྒྱུར་ཏེ། །ཡིད་བདེ་འབའ་ཞིག་སྒོམ་
པར་བྱིན་གྱིས་རློབས། །གསུངས་པ་ལྟར་རེད། དེ་ལྟར་དུ་བློ་སྦྱོང་
ཐུབ་ཚེ་བཟང་ངན་གང་བྱུང་ཡང་སེམས་འཚུབ་རྒྱུ་མེད་པར་བདེ་ཆབ་
ཀྱིས་ཡོད། སྟོབས་ལྔ་ནི། འཕེན་པའི་སྟོབས། གོམས་པའི་་་
སྟོབས། དཀར་པོ་ས་བོན་གྱི་སྟོབས་ སུན་འབྱིན་པའི་སྟོབས།
བསྔོ་བ་སྨོན་ལམ་གྱི་སྟོབས་ཏེ་ལྔའོ། །
འཕེན་པ་ཀི་སྟོབས་ནི མི་ཚེ་སྟོང་ཟད་དུ་མེ་གཏོང་སྙམ་དུ་
༢ཕེན་ གཏོ ང ་ པ་ ཡ་ ཨང་༌་་ ལང་ ས་ = བས་ བ་ ཡེ ་ ་ མ་



204
བསླབ་བྱ་ཉེར་མཁོ་ཕྱོགས་བསྒྲིགས།
འདི་ལའང་དགེ་སྦྱོར་གྱི་དུས་འདའ་བར་བྱ་སྙམ་དུ་བསམ་པ་དང༌།
སྐྱབས་ འགྲོ་ སེམས་ བསྐྱེད་ འདུས་ ཡོད། གོམས་ པའི་ སྟོབས་ ནི།
རྒྱུན་དུ་ལུས་ངག་ཡིད་གསུམ་དགེ་བ་ལ་གོམས་པ་འདི་ཤིན་ཏུ་གལ་ཆེ་
གསུངས། དཀར་བོ་ས་བོན་གྱི་སྟོབས་ནི། ཚོགས་བསགས་པ་ལ་
ཟེར། སུན་འབྱིན་ པའི་ སྟོབས་ ནི། སྡིག་ པ་ བཤགས་ པ་ ལ་ ཟེར།
བསྔོ་སྨོན་ གྱི་ སྟོབས་ནི། མཇུག་ ཏུ་ བསྔོ་སྨོན་རྣམ་ དག་ བྱེད་ པ།
ཐོག་མཐའ་གཉིས་ལ་བྱ་བ་གཉིས་གསུངས་པ་དེ། འཕེན་པའི་་་
སྟོབས་དང་བསྔོ་སྨོན་གྱི་སྟོབས་ལ་ཟེར། ཐོག་མའི་བྱ་བ་འཕེན་པའི་
སྟོབས་གལ་ཆེ་སྟེ། དཔེར་ན་མདའ་འཕེན་པའི་ཚེ་ཐོག་མར་ཤུགས་
བསྐྱེད་ན། དེ་ནས་འབེན་ལ་ཐུག་གི་བར་དུ་རང་ཤུགས་ཀྱིས་འགྲོ་
བ་ དང་འདྲ། མཇུག་གི་བྱ་བ་བྱང་ཆུབ་ ཏུ་ བསྔོ་ བ་ གལ་ ཆེ་ སྟེ།
འབྲས་བུ་དམན་པར་མི་སྨིན་པ་གལ་ཆེ། དཀར་བོ་ས་བོན་གྱི་
སྟོབས་ནི་ཡར་དཀོན་མཆོག་སོགས་ཞིང་དམ་པ་ལ་མཆོད་པ་དང་།
མར་དབུལ་ཕོངས་ལ་སྦྱིན་པ་གཏོང་བ་དེ། དེང་སང་རང་འབྱོར་
ཐོག་ ནས་ མངོན་ ཆོས་ བྱེད་ པ་ དཀའ་ ཞིང༌ དགོས་ པའང༌ མེད།
འཇིག་རྟེན་གྱི་ཁམས་ཐམས་ཅད་དང་རྡུལ་གྱི་གྲངས་དང་མཉམ་པའི་
དག་པ་དང་མ་དག་པའི་ཞིང་ཁམས་ ཐམས་ ཅད་ན་མེ་ཏོག་སོགས་
མཆོད་རྫས་གང་ཡོད་ཐམས་ཅད་ཡིད་ཡུལ་དུ་བྱས་ཏེ་ཕུལ་ན་བསམ་
གྱིས་མི་ཁྱབ། ཐ་ན་ཆུ་དྭངས་བསིལ་མཐོང་བ་དང༌། སྤང་ལྗོངས་
མཐོང་བ། མེ་ཏོག་དང་ལྗོན་ཤིང༌། ཤིང་ཐོག་སོགས་ཟས་རིགས།
•མས་ཀ''ཨ==+%ལསtཀ - ---• ཀ'''༩།སr '-



བསླབ་བྱ་ཉེར་མཁོ་ཕྱོགས་བསྒྲིགས།
205
དར་གོས་སོགས་གོས་རིགས་ལེགས་པ་གང་མཐོང་ཡང་། དེ་མ་ཐག་
ཡིད་འོང་མཆོད་ཡོན་སོགས་ཡིད་ཀྱིས་བཏོན། བསམ་པ་རྩེ་གཅིག་
གིས་འབུལ་བ་ནི་དངོས་ སུ་བཤམས་ པའི་མཆོད་པ་འབུལ་བ་ཡིན།
ཡང་རང་གིས་ཡིད་ཀྱིས་མཆོད་རྫས་བཟང་དགུ་ནམ་མཁའ་གང་བ་
སྤྲུལ་བ་དང་། རྡུལ་རེ་རེའི་སྟེང་དུ་རྡུལ་གྱི་གྲངས་དང་མཉམ་པའི་
ཞིང་ཁམས་རྒྱ་མཚོ་དང་མཆོད་རྫས་བཟང་དགུ་སྤྲུལ་ནས་འབུལ་བ་ནི་
ཡིད་ཀྱིས་སྤྲུལ་བའི་མཆོད་པ་ཡིན་ལ་ལྷག་པར་བསམ་གྱིས་མི་ཁྱབ།
སྦྱིན་པ་ནི། རང་གི་ལུས་ལོངས་སྤྱོད་དུས་གསུམ་བསགས་པའི་དགེ་
རྩ་དང་བཅས་པ་ཉིན་རེ་བཞིན་དུས་དྲུག་ཏུ་བླ་མ་ལ་འབུལ་ཞིང་།
སེམས་ཅན་རང་རང་གི་མཁོ་དགུའི་ཡོ་བྱད་དུ་གྱུར་པར་བསམ་ནས།
སེམས་ཅན་ལ་བསྔོ་བ་ནི་སྦྱིན་གཏོང་གི་མཆོག་ཡིན། འདི་དག་ཀྱང་
ཐུན་དྲུག་བླ་མའི་རྣལ་འབྱོར་ནང་དུ་ཚང་དགོས། གཅོད་ཀྱི་མན་
ངག་ཡོད་ན་དེའི་སྒོ་ནས་མར་དབུལ་ཕོངས་དང་གདོན་བགེགས་ལ་
སྦྱིན་པ་གཏོང་བའི་དམིགས་རྣམ་བསྐྱངས་ན་ཟབ། དེ་ལ་ཀི་སི་ལའི་
ཚོགས་བསགས་ཀྱང་ཟེར། གང་ལྟར་གདམས་པ་རེ་རེའི་ནང་དུ་
སྟོབས་ལྔ་ག་ཚང་བར་བྱ་དགོས། སྡིག་པ་བཤགས་པ་ལ། སྐྱབས་
འགྲོ་སེམས་བསྐྱེད་མཆོད་པ་སོགས་ཚང་མ་སྡིག་བཤགས་ཡིན་ཡང༌།
སྤྱིར་སྡིག་པ་བཤགས་པ་ལ་སྟོབས་བཞི་ཚང་དགོས། སྐྱབས་འགྲོ་
སེམས་བསྐྱེད་རྟེན་གྱི་སྟོབས། དུག་ཁོང་དུ་སོང་བ་ལྟ་བུའི་འགྱོད་
སེམས་སུན་འབྱིན་པའི་སྟོབས། སྡིག་པ་ཕྱི་མ་མི་བྱེད་སྙམས་པའི་



206
བསླབ་བྱ་ཉེར་མཁོ་ཕྱོགས་བསྒྲིགས།
ཞི
སྡོམ་སེམས་དྲག་པོ་ཉེས་པ་ལས་སླར་ལྡོག་པའི་སྟོབས། གཟུངས་
སྔགས་ཟབ་མོ་དང་ལྟུང་བཤགས་སོགས་ཀྱི་སྒོ་ནས་སྒྲིབ་སྦྱོང་བྱེད་པ་
ནི་གཉེན་པོ་ཀུན་ཏུ་སྤྱོད་པའི་སྟོབས་དང་བཞིའོ། ། དཔེར་ན་རྡོར་
སེམས་སྒོམ་བཟླས་ལྟ་བུ་ལའང་སྐྱབས་འགྲོ་སེམས་བསྐྱེད། འགྱོད་
སེམས། སྡོམ་སེམས། བདུད་རྩི་འབེབས་སྦྱངས་དང་ཡིག་བརྒྱ་
བཟླ་བ་༩ བཞི་ཚང་དགོས་པ་ལྟ་བུ་ཡིན། སྡོམ་གསུམ་དག་པ་ཉམས་
ལེན་གྱི་མཐིལ་དུ་འཛིན་རྒྱུ་འདི་རང་རེའི་བཀའ་གདམས་གསར་རྙིང་
གི་མན་ངག་གཙོ་བོ་ཡིན། སོ་ཐར་ལ་མཚོན་ན། ཕམ་བཞི་དང་
ལྷག་མ་བཅུ་གསུམ། ཆང་སོགས་ཀྱིས་གཏན་ནས་མ་གོས་པ་
ས་པ་ཞིག་
བྱས་ཏེ། སྤང་ལྟུང་གི་སྐོར་ལ་གོས་འབྲལ་སྤང་ལྟ་བུ་ལ་དེང་དུས་
ཐབས་བྲལ་བས་རུང་མཐུན་སྦྱར་ན་ཆོག་སྙམ། འཆང་སྤང་ཡོ་བྱད་
བྱིན་རླབས་ལ་རྣམ་བརྟགས་བྱས་ན་ཆོག་པ་འདུལ་བ་རང་ལས་གསུང་
སྟབས་དེས་ཆོག་ལ། དེ་བྱེད་ཚུལ་ནི་ཉིན་རེ་བཞིན་དུ་རང་ལ་་་
ལོངས་སྤྱོད་གང་ཡོད་དཀོན་མཆོག་ལ་འབུལ་བའམ། སེམས་ཅན་
གྱི་དོན་དུ་བསྔོ་བ་དེ་ཡིན། རྒྱུན་དུ་ཉམས་ལེན་བྱེད་མཁན་ཞིག་ལ་
འདི་ཞོར་ལ་འོང་། དེ་ལས་གཞན་པའི་སྤང་ལྟུང་སུམ་ཅུའི་ནང་
སྲུང་བའི་ཕན་ཡོན་འབྱུང་ས་ལས། ཡུལ་དུས་ཀྱི་དབང་གིས་ལྟུང་བ་
འབྱུང་ས་ཆེར་མེད། ལྟུང་བྱེད་འབའ་ཞིག་པ་དང་སོར་བཤགས་
བཞི་རྣམས་ཕལ་ཆེར་ལ་སྲུང་བའི་ཕན་ཡོན་ཡོད་པ་ལས་མ་སྲུང་བའི་
ལྟུང་བ་འབྱུང་ས་ཡུལ་དུས་ཀྱི་དབང་གིས་ཆེར་མེད་པ་འདྲ་སྙམ་ལ།



བསླབ་བྱ་ཉེར་མཁོ་ཕྱོགས་བསྒྲིགས།
207
འགའ་ཞིག་ལ་རུང་མཐུན་ཀྱང་སྦྱར་ན་ཆོག་སྙམ། དེ་འདྲ་བྱས་ན་
ཁྲིམས་ཉིས་བརྒྱ་ལྔ་བཅུ་རྩ་གསུམ་དེ་སྲུང་རྒྱུ་དཀའ་རྒྱུ་རང་མེད་སྙམ།
བྱང་སེམས་ལ་རྩ་ལྟུང་བཅོ་བརྒྱད་དང་། ཉེས་བྱས་ཞེ་དྲུག་རེད།
རྩ་ལྟུང་ལའང་ཀུན་དཀྲིས་ཆེན་པོ་བཞི་ཚང་དགོས་ས་མང་གཤིས་ལྟུང་
བ་དངོས་གཞི་འབྱུང་རྒྱུ་སླ་བ་ཞིག་མིན། སྔགས་ལ་རྩ་ལྟུང་བཅུ་
བཞི་དང་། རིགས་ལྔ་སོ་སོའི་དམ་ཚིག་བཅུ་དགུ། སྦོམ་པོ་བརྒྱད་
སོགས་རེད། རྒྱུན་དུ་དྲན་ཤེས་བསྟེན་ན་བསྲུང་རྒྱུ་དཀའ་མོ་མ་རེད།
ལྟུང་བ་འབྱུང་བའི་སྒོ་བཞི་ཡོད་པའི་མ་གུས་པ་ལྟུང་བ་འབྱུང་བའི་སྒོ་
༡། དེའི་གཉེན་པོར་དཀོན་མཆོག་དང་ལས་འབྲས་ལ་ཡིད་ཆེས་
ཤིང་། ཐེག་པ་ཆུང་གི་སྡོམ་པའི་སྤང་བླང་གི་ཕན་ཡོན་དང་ཉེས་
དམིགས་ལ་ཡིད་ཆེས་ཤིང་། བསླབ་བྱ་ལ་ཤིན་ཏུ་གུས་པ་ལ་སློབ་
དགོས། བག་མེད་པ་ལྟུང་བ་འབྱུང་བའི་སྒོ་༢། དེའི་གཉེན་པོར་
རྒྱུན་དུ་ལུས་ངག་ཡིད་གསུམ་བག་ཡོད་པར་བྱེད་དགོས། ཉོན་་་་
མོངས་པ་ལྟུང་བ་འབྱུང་བའི་སྒོ་ ༣། དེའི་གཉེན་པོར་རང་རྒྱུད་ལ་
བརྟགས་ ནས་ ཉོན་ མོངས་ གང༌ ཤས་ ཆེ་ ན་ དེའི་ གཉེན་ པོ་ སྒོམ།
དཔེར་ན། འདོད་ཆགས་ཀྱི་གཉེན་པོར་མི་སྡུག་པ་སྒོམ་པ་དང་།
ཞེ་སྡང་གི་གཉེན་པོར་བྱམས་པ་སྒོམ་པ། གཏི་མུག་གི་གཉེན་པོར་
ཁམས་ཀྱི་རབ་དབྱེ་སྒོམ་པ། རྣམ་རྟོག་གི་གཉེན་པོར་དབུགས་་་
འབྱུང་རྔུབ་བསྒོམ་སྟེ་རྣམ་རྟོག་མི་འཕྲོ་བར་བྱེད་པ་ལྟ་བུ་ཡིན། མི་
ཤེས་པ་ལྟུང་བ་འབྱུང་བའི་སྒོ་། དེའི་གཉེན་པོར་ཐོས་བསམ་བྱས་



208
བསླབ་བྱ་ཉེར་མཁོ་ཕྱོགས་བསྒྲིགས།
ནས་སྡོམ་པ་སོ་སོའི་བསྲུང་བྱ་རྣམས་ཡིད་ལ་ངེས་པར་བྱེད་དགོས།
འདི་དེང་སང་དཀའ་མོ་རེད་དེ། སྡོམ་གསུམ་བསླབ་བྱ་བསྡུ་མ་རེ་
ཚུན་ཆད་ལ་རྐུ་ལྟ་རེ་བྱས་ནས། རགས་རིམ་རེ་ཡིན་ཡང་ངེས་ཐུབ་
ན་བཟང༌། གུང་ཐང་རིན་པོ་ཆེའི་ཚེ་གཅིག་ཉམས་ལེན་གྱི་ནང་དུ་
སྡོམ་གསུམ་བསྔོ་བགྲང་རྒྱས་བསྡུས་འཚམ་པ་ཞིག་ཡོད། ཨ་ཁུ་བློ་
གྲོས་ཚང་གི་སྡོམ་གསུམ་བསླབ་བྱ་ནི་ཤིན་ཏུ་ལེགས་ལ་འགྲན་ཟླ་བྲལ་
མོད། འབྱོར་དཀའ་རྒྱུ་རེད་སྙམ། མདོར་ན། རང་གིས་ཤེས་
ཚོད་དང་ཐུབ་ཚོད་ནས་འབད་ན་མི་ཤེས་པ་དང་ཐབས་མེད་པ་ལ་ཧ་
ཅང་འདང་བརྒྱབ་ནས་རླུང་ལང་གི་བཅུག་མ་བཅུག་མེད། གལ་ཏེ་
ལྟུང་བ་བྱུང་ན་བཤགས་སྡོམ་ལ་འབད་དགོས་ཤིང༌། བཤགས་སྡོམ་
བྱེད་ཐབས་མང་བོ་ཡོད། སྟོབས་བཞི་ཚང་བའི་སྒོ་ནས་རྡོ་རྗེ་སེམས་
དཔའི་སྒོམ་བཟླས་དང་འབྲེལ་ཡིག་བརྒྱ་འབུམ་བཟླས་ན་གསང་་་་
སྔགས་ཀྱི་རྩ་ལྟུང་ཡང་འདག་པར་རྡོ་རྗེ་འཆང་གིས་གསུངས། བྱང་
སེམས་དང་སོ་ཐར་གྱི་རྩ་ལྟུང་འདག་པར་ལྟ་ཅི་སྨོས་སྙམ། འོན་
ཀྱང་ལྟུང་བ་བཅོས་ཐབས་ལོགས་སུ་ཡོད། སོ་ཐར་ལ་གསོ་སྦྱོང་རེད།
བྱང་སེམས་ལ་ཕྱིར་བཅོས་ལས་ལོགས་སུ་མེད། སྔགས་ལ་དབང་
དང་བདག་འཇུག་གི་སྒོ་ནས་རྩ་ལྟུང་གསོ་དགོས། ཐུན་མོང་མ་ཡིན་
པའི་ཏིང་ངེ་འཛིན་གྱི་དབང་བཞི་བླངས་ན་བདག་འཇུག་གི་གོ་ཆོད་
གསུང་། རང་རེས་སོ་ཐར་མ་ཟད་སྡོམ་པ་གོང་མ་གཉིས་ཀ་ཡང་བླངས་
ཡོད་གཤིས། ཐུན་དྲུག་གི་རྣལ་འབྱོར་གལ་ཆེ། དེ་ཡང་ཡོངས་
• ཁ -- --- ，。- | - • ཀ



བསླབ་བྱ་ཉེར་མཁོ་ཕྱོགས་བསྒྲིགས།
209
གྲགས་ཀྱི་ཐུན་དྲུག་བླ་མའི་རྣལ་འབྱོར་དེའམ། དགའ་ལྡན་ལྷ་བརྒྱ་
མ་ལྟ་བུའི་བླ་མའི་རྣལ་འབྱོར་ལའང་དེའི་མན་ངག་ཚང་བར་བྱས་ཆོག
ཁྲིད་ཡིག་རྗེ་ཤེས་རབ་རྒྱ་མཚོའི་གསུང་ན་ཡོད། མ་མཐའ།
སོ་
ཐར་བྱང་སེམས་རྡོ་རྗེ་ཐེག་པ་ཡི། །རྣམ་དག་བཅས་པའི་བསླབ་པ་ཕྲ་
མོ་ལས། ། རྨི་ལམ་དུ་ཡང་འདའ་བར་མི་བྱ་བར། ། རྒྱལ་བའི་བཀའ་
བཞིན་བདག་གིས་བསྒྲུབ་པར་བྱ། ། ཞེས་པ་འདི་ཉིན་ལན་གསུམ་
མཚན་ ལན་ གསུམ་ དུ་ བཏོན་ཏེ་ བསམ་ ན་ ལྟུང་ བ་ ཁེགས་ གསུང༌།
སྤྱིར་ཁ་ཏོན་གང་བྱེད་ཀྱང་དོན་ཡིད་ལ་དྲན་པ་གལ་ཆེ། དོན་དྲན་
ཐུབ་ན་ཚིག་ཁ་ནས་མ་བཏོན་ཀྱང་ཆོག ཚིག་འདོན་པ་དོན་དྲན་
ཆེད་རེད། སྔགས་ཀྱི་བཟླས་པ་སྒྲ་དག་གསལ་གསུམ་གྱི་སྒོ་ནས་
འདོན་དགོས་པར་གསུང་མོད། དེང་སང་དེ་ཡང་ཡིད་འདོན་མི་
བྱེད་ ཀ་ མེད་ ཡིན་ གཤིས། ཡིད་ འདོན་ བྱས་ ནའང་ ལོས་ ཆོག
གང་ལྟར་ཡང་རང་ཉིད་འཁོར་བ་དང་ངན་སོང་གི་སྡུག་བསྔལ་ལ་
འཇིགས་པ༡དང་སྐྱབས་ཡུལ་གྱི་ཚོགས་ཞིང་རྣམས་ལ་དེ་ལས་སྐྱོབས་
པའི་ནུས་པ་ཡོད་པར་ཡིད་ཆེས་པ ༢ འདི་གཉིས་ལ་སྐྱབས་འགྲོའི་རྒྱུ་
གཉིས་ཟེར། དེ་ལྟར་སྐྱབས་འགྲོ་དང་། དེ་ནས་རང་ཉམས་ལ་
དཔག་ཏེ་བྱམས་སྙིང་རྗེའི་དམིགས་རྣམ་བསྐྱངས་ནས་སྨོན་འཇུག་གི་
སེམས་བསྐྱེད། དེ་ནས་བླ་མ་རྡོ་རྗེ་འཆང་སོགས་ལྷག་ལྷ་གང་རུང་
གི་རྣམ་པར་བསྒོམས་ཏེ་ཕྱག་འཚལ། མཆོད་འབུལ། མཎྜལ་་་
འབུལ་བ། གསོལ་བ་འདེབས་པ་རྣམས་བྱས་ཏེ་མཐར་བླ་མ་སྙིང་



210
བསླབ་བྱ་ཉེར་མཁོ་ཕྱོགས་བསྒྲིགས།
ཀར་བསྡུས་ཏེ། སྟོང་བ་ཉིད་ལ་མཉམ་པར་བཞག་ནས། དེའི་
ངང་ནས་ རང་ཉིད་ལྷར་ལྡང༌། ལུས་ ༡ལོངས་སྤྱོད་ ༢ དགེ་ རྩ་ ༣ ་་
བཅས་སེམས་ཅན་ལ་བསྔོ་ཞིང་།སྡོམ་གསུམ་བསྔོ་བགྲང་རྒྱས་བསྡུས་ཅི་
རིགས་བྱེད་པ་ནི་ཐུན་དྲུག་གི་རྣལ་འབྱོར་ཡིན། བླ་མཆོད་ལྟ་བུ་ལ་
དེ་ལོས་ཚང་། དགའ་ལྡན་ལྷ་བརྒྱ་མ་ལྟ་བུ་ལ་དེ་ཚང་ལུགས་ཡོད།
སྦྱར་ཤེས་ན་ཆོ་ག་གང་ལའང་ཚང་བར་བྱས་ཆོག ཐུན་དྲུག་གི་རྣལ་
འབྱོར་ཟེར་བ་ནི། ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་
བཞི་རྟག་ཏུ་སྦྱིན། ། གསུང་བ་ལྟ་བུའི་དུས་དྲུག་ལ་བསྔོ་བགྲང་དང་
ཉམས་སུ་ལེན་དགོས་པའི་སྔགས་བྱང་སེམས་ཀྱི་སྡོམ་པ་རྣམས་ཐུན་
གཅིག་ཏུ་ཉམས་སུ་ལེན་ཚུལ་གྱི་མན་ངག་ཟབ་མོ་གྲུབ་མཐའ་གཞན་
གྱི་གསེར་ཆོས་ཟེར་བ་ལས་ཀྱང་ཁྱད་པར་དུ་འཕགས་པའི་གདམས་པ་
ཟབ་མོ་ཡིན། སྤྱིར་མདོ་སྔགས་ཀྱི་ལམ་ཡོངས་རྫོགས་ལ་བག་ཆགས་
འཇོག་ཆེད་ཡོན་ཏན་གཞིར་གྱུར་མའམ། བླ་མཆོད་ཀྱི་ཞིང་མཆོག་
དམ་པ་མའམ། ལམ་རིམ་བསྡུས་དོན་ལྟ་བུ་རེའི་སྒོ་ནས་ལམ་ཡོངས་
རྫོགས་ཤར་སྒོམ་རེ་བྱེད་པ་ནི་གནད་དམ་པ་ཡིན་ཏེ། ཚུལ་འདི་
ཐུན་རེར་བཏོན་དང་ཉན་པས་ཀྱང་། ། དམ་ཆོས་འཆད་དང་ཐོས་
པའི་ ཕན་ ཡོན་ སོགས། ། རླབས་ཆེན་སྡུད་པར་ངེས་པས་དེ་དོན་་་་
བསམས། ། གསུངས་སོ། ། མཇུག་ཏུ་བཟང་བོ་སྤྱོད་པ་ལྟ་བུས་བསྔོ་
སྨོན་རྣམ་ དག་བྱ་དགོས་ཏེ། ཐོག་ མཐའ་གཉིས་ལ་བྱ་བ་གཉིས་
༢ སུངས་པ་རེད་ རྒྱུན་དུའང་བྱ་བ་གང་བྱེད་སེམས་ཅན་སྤྱི་དོན་དུ་



བསླབ་བྱ་ཉེར་མཁོ་ཕྱོགས་བསྒྲིགས།
211
སངས་
བསྔོ་ བ་ གལ་ཆེ། དཔེར་ན་ཞིང་ལས་བྱེད་པ། ཕྱུགས་འཚོ་བ་
སོགས་གང་བྱེད་ཀྱང༌། འདི་ལྟ་བུའི་སྒོ་ནས་ ཀྱང་ སེམས་ ཅན་ གྱི་
དོན་བྱེད་པར་གྱུར་ཅིག་ཅེས་སྨོན་ལམ་འདེབས། སྤྱོད་འཇུག་སྨོན་
ལམ་ གྱི་ ནང་གི་བསྔོ་སྨོན་མཐའ་དག་བྱང་ཆུབ་སེམས་སྒོམ་གྱི་མན་
ངག་ཡིན་པས་དེ་ལྟར་བྱེད་དགོས། ཁྱོད་ཀྱི་འདྲི་ཚུལ་ལ་བལྟས་ན་
ཉམས་ལེན་བྱེད་འདོད་རེ་ཡོད་འདྲ་བས་དེ་མ་ཐག་ལན་འདི་བྲིས་པ་
ཡིན། རེ་ ཞིག་ འདིའི་ མིག་ བྱས་ ལ་ འབད་ བརྩོན་ བསྐྱེད་འཚལ།
མན་ངག་འདི་ཚོ་སྣོད་ལྡན་རེ་ཡོད་ཚེ་བསྟན་ན་ལོས་ཆོག
རྒྱུས་ཀྱིས་ཆོས་གསུངས་པ་སེམས་ཅན་གྱི་དོན་རེད། དེ་མིན་སྣོད་
མིན་ལ་ ཤིན་ཏུ་གསང་བ་གལ་ཆེ། སྣོད་མིན་ལ་བསྟན་ན་ཆོས་ཀྱི་
བྱིན་རླབས་ཉམས་འགྲོ་བ་ཆོས་ཉིད་ཡིན། ཕྱི་བལྟས་རྒྱ་རྒན་མགོ་
དཀར་ཏེ། །ནང་བལྟས་པཎ་རྒན་སེམས་དཀར་དེས། ། རང་བློ་ཡོལ་
ཀོའི་བཅུད་ཐིགས་འགའ། །ཁྱེད་ཀྱི་ཆེད་དུ་སུག་པས་སྤེལ། །
འདི་ནི་མཁྱེན་བརྩེའི་བདག་ཉིད་ཆེན་པོ་བཀའ་དྲིན་གཞལ་དུ་
མེད་ཅིང་མཚན་བརྗོད་པར་དཀའ་བ་སློབ་དཔོན་རིན་པོ་ཆེ་བསམ་
གཏན་རྒྱ་མཚོ་མཆོག་གིས་གང་གི་དངོས་སློབ་འཇམ་དབྱངས་ཉི་མ་ལ་
ལོ་བཅུའི་ཟིང་འཚུབ་དྲག་པོའི་ནང་མཚན་མོ་ཞིག་གི་གློག་སྒྲོན་འོག་
འཕྲལ་མར་གསུང་རིས་སུ་གནང་བ་ལགས་ལ། ད་རེབ་དཔར་དུ་
བསྐྲུན་པའི་དགེ་བས་འགྲོ་བ་རྣམས་ཡང་དག་ལམ་ལ་བགྲོད་པར་གྱུར་
ཅིག་གུ། ། །



212
བསླབ་བྱ་ཉེར་མཁོ་ཕྱོགས་བསྒྲིགས།
༄༅། །ཞར་བྱུང་། ཐ་མ་ཁ་དང་།
མྱོས་བྱེད།
སྒོག་བཙོང་བཅས་པའི་ཉེས་དམིགས་གསལ་
བར་སྟོན་པ་ཞེས་བྱ་བ་བཞུགས་སོ། །
སྙིགས་མའི་དུས་འདིར་རང་གཞན་གཉིས་ཕུང་གི་ཟས་ངན་
རྣམས་ཀྱི་ཉེས་པ་བརྗོད་པ་ལ་གསུམ། ཐ་མ་ཁའི་ཉེས་དམིགས།
ཆང་གི་ཉེས་དམིགས། སྒོག་སྐྱ་སོགས་ཀྱི་ཉེས་དམིགས། ཞར་
བྱུང་སྣ་ཐ་ཁའི་ཉེས་དམིགས་དང་བཅས་པའོ། །དང་བོ་ནི། རྫས་
ངན་ཐ་མ་ཁ་ཞེས་གྲགས་པ་འདི་ནི་སྔོན་ སངས་རྒྱས་མྱ་ངན་ལས་་
ས་ནས་ལོ་བརྒྱ་ཙམ་སོང་བ་ན་བདུད་རིགས་ཀྱི་བུ་མོ་ཞིག་གི་ཟླ་
མཚན་ས་ལ་འཛག་ནས་དེ་ལས་སྔོ་ཞིག་སྐྱེས་པས་བདུད་རིགས་དེས་
འདི་ ནི་ མ་ འོངས་ པ་ ན་ སྐྱེ་ བོ་ ཐམས་ ཅད་ ཀྱིས་ ལོངས་ སྤྱོད་ ཅིང་།
ཁྱད་པར་འདིའི་དུ་བ་ནམ་མཁར་སོང་ནས་ལྷའི་གྲོང་ཁྱེར་འབུམ་ཚོ་
མང་བོ་སྟོངས་པར་གྱུར་ཅིག དུ་བ་ས་འོག་ཏུ་སོང་ནས་ཀླུའི་གྲོང་
ཁྱེར་མང་བོ་ སྟོངས་པར་ གྱུར་ཅིག དེ་ལ་བརྟེན་པའི་ནད་མུག་་
འཁྲུག་རྩོད་སད་སེར་རྣམས་རྒྱུན་མི་ཆད་པར་ཤོག་ཅེས་སྨོན་ལམ་ལོག་
པར་བཏབ་པའི་བདེན་མཐུ་ལས། ད་ལྟའི་སྐྱ་སེར་རྣམས་ཀྱིས་་་



བསླབ་བྱ་ཉེར་མཁོ་ཕྱོགས་བསྒྲིགས།
213
ལོངས་སྤྱོད་པའི་ཟས་ངན་འདི་འབྱུང་བ་ཡིན་ཅིང་། གཞན་ཡང་
སྔོན་སློབ་དཔོན་པདྨ་འབྱུང་གནས་ཀྱིས་ལུང་བསྟན་པའི་རཏྣ་གླིང་
བའི་གཏེར་མ་ལས། སློབ་དཔོན་ཆེན་པོ་པདྨ་འབྱུང་གནས་ཀྱིས། །
དམ་སྲི་སྤུན་དགུ་དམ་ལ་བཞག་པའི་ཚེ། ། སྤུན་དགུའི་ཐ་ཆུང་ཉིད་
ཀྱིས་འདི་སྨྲས་སོ། ། སྤུན་རྣམས་མྱ་ངན་མ་བྱེད་གཏམ་ལ་ཉོན། །ང་
ནི་རྒྱ་ཡུལ་ཐ་མ་ཁ་རུ་སྤྲུལ། །དུག་གི་མིང་ནི་ཧ་ལ་ནག་པོ་ཟེར། །བོད་
ཀྱི་མཐའ་འཁོབ་རྣམས་སུ་སྐྱེས་ནས་ཡོད། ། མཐའ་མི་རྣམས་ཀྱིས་
དབུས་སུ་ཁྱེར་ནས་ཡོད། །བོད་འབངས་བདེ་སྐྱིད་ལོངས་སྤྱོད་དེ་ལ་
བྱེད། །དེ་ཡི་སྟོབས་ཀྱི་དུག་ལྔ་རགས་ཤིང་རྒྱས། ། དགེ་བཅུ་སྤོངས་
ནས་མི་དགེ་བཅུ་ལ་སྤྱོད། ། བསྟན་འཛིན་སྐུ་ཚེ་མི་བརྟན་ཞིང་དུ་་
གཤེགས། ། དུག་གི་དུ་བ་ས་ཡི་འོག་ཏུ་སོང་། ། ཀླུ་ཡི་གྲོང་ཁྱེར་ཆེན་པོ་
འབུམ་ཚོ་འཇིག། ཆར་ཆུ་མི་འབེབས་ལོ་ཕྱུགས་མི་ལེགས་ཤིང༌། །
ནད་འཁྲུགས་རིམས་ནད་མི་འདོད་སྣ་ཚོགས་འབྱུང་། ། དུག་གི་དུ་བ་
ནམ་མཁའི་མཐོངས་སུ་སོང་། ། དེ་ ཡི་ སྟོབས་ཀྱིས་ལྷ་ཡི་གྲོང་ཁྱེར་
གཟའ་ འཛིན་ དུས་ ལོག་ སྐར་ མ་ རྟགས་ ཅན་ ཤར། །
འཐུངས་པའི་མི་དེ་བྱང་ཆུབ་སེམས་རྩ་སྐམས། །བཞི་བརྒྱ་རྩ་བཞིའི་
ནད་རྣམས་ལྡང་བར་བྱེད། །འཐུང་བས་ཤི་ཚད་ངན་སོང་གསུམ་དུ་
། ཞེས་གསུངས། དེར་མ་ཟད་མ་ཅིག་ལབ་ཀྱི་སྒྲོན་མའི་ལུང་
བསྟན་ལས། ཡང་ཅིག་ཉོན་དང་བུ་སློབ་ཀུན། །དུས་ཀྱི་ཐ་མ་རྩོད་
ལྡན་དུས། །དུག་ལྔ་ཚང་བའི་ཁ་ཟས་གཅིག། འབྱུང་ནི་ནག་པོ་རྒྱ་
འཇིག།



214
བསླབ་བྱ་ཉེར་མཁོ་ཕྱོགས་བསྒྲིགས།
མམ
ནས་འབྱུང་། ། དར་ནི་ཧོར་གྱི་ཡུལ་དུ་དར། ། ཟས་ནི་བོད་ཁམས་
འགྲོ་བའི་ཟས། ། དེ་ཡི་དབང་གིས་འཛམ་གླིང་འདིར། ། ཆར་ཆུ་མི་
སྙོམས་སད་སེར་ལྡང་། ། སྒོམ་སྒྲུབ་བྱེད་པས་འདི་ཟོས་ན། །བསྐལ་བ་
བརྒྱར་ཡང་ལྷ་མི་འགྲུབ། ། ཕྱི་མར་ངན་འགྲོར་གཏན་འཁྱམས་་་་་
བྱེད། ། མཆོག་གསུམ་ཐུགས་རྗེས་སྐྱོབ་མི་ནུས། ། ཞེས་སོགས་དང་།
པཎ་ཆེན་བློ་བཟང་ཆོས་རྒྱན་གྱི་གསུང་ལས། མི་གཙང་རྩོག་གིས་
མནལ་བས་སད་སེར་དང༌། ། མི་འདོད་འབྲས་བུ་སྣ་ཚོགས་འགྲོ་ལ་
འབྱུང༌། ། རྣམ་སྨིན་རང་ཉིད་མི་བཟད་དྲི་ཕོག་པའི། ། འགྲོ་རྣམས་
དམྱལ་བ་ཡི་དྭགས་དུད་འགྲོ་སོགས། །གནས་ངན་མི་ཁོམ་གནས་སུ་
སྐྱེ་བས་ན། །རིག་ལྡན་སུ་ཞིག་དེ་འདྲ་ལ་མི་འཛེམ། །ཞེས་གསུངས་
པ་ལྟར། རང་གིས་འཐེན་ན་ཨ་ཅང་ཆེ་སྟེ་གཞན་གྱིས་འཐེན་པའི་
དུ་བ་ཕོག་ན་ཡང་ཚུལ་ཁྲིམས་འཆལ་ཞིང་དགེ་སྦྱོར་ལ་ཤིན་ཏུ་གནོད་
པས། དམ་སྲི་བདུད་སྤྲུལ་རྣམས་སྣ་དྲངས་ཏེ་ནག་ཕྱོགས་གདོན་
བགེགས་ལོག་འདྲེན་ཐམས་ཅད་ཤ་རུལ་ལ་སྦྲང་བུ་འཁོར་བ་བཞིན་དུ་
འ དུས་པའི་རྐྱེན་གྱིས་ནད་རིམས་ཚད་པ་སོགས་ཐ་ན་ལུས་ལ་ཤུ་ཐོར་
གྱི་རིགས་སྣ་ཚོགས་འབྱུང་ཞིང་། ཡུལ་ཁམས་སུ་ཡང་སད་སེར་ལོ་
ཉེས་མི་ནད་ཕྱུགས་ནད་མུ་གེ་དམག་འཁྲུག་སོགས་བཀྲ་མི་ཤིས་པ་སྒོ་
དུ་མ་ནས་འབྱུང་ཞིང་།
དུ་བ་འདི་རྒྱུའི་དབང་དུ་བྱས་ན་དམ་སྲི་
བདུད་སྤྲུལ་བུད་མེད་ཀྱི་མངལ་ཁྲག་ལས་བྱུང་བས་དགེ་སྦྱོར་བྱས་ཀྱང་
ཕན་ཡོན་མངོན་དུ་མི་འགྱུར་བ་དང་། ཆོས་སྐྱོང་བསྲུང་མ་རྣམས་



བསླབ་བྱ་ཉེར་མཁོ་ཕྱོགས་བསྒྲིགས།
215
ཐུགས་ཁྲེལ་ཞིང་མཆོད་བསྟོད་འཕྲིན་བཅོལ་བྱས་ཀྱང་འདོད་དོན་མི་
འགྲུབ་པས་ཉོན་མོངས་དུག་གསུམ་མེ་ལྟར་འབར་ཞིང་ཚེ་འདི་ལ་ཡང་
མི་ཁ་གཏམ་ངན་རྐྱེན་ངན་འབའ་ཞིག་གིས་འཆི་དགོས་ཤིང་། ཤི་
མ་ཐག་ཏུ་ངན་སོང་གི་སྡུག་བསྔལ་བསྐལ་བ་མང་བོའི་བར་དུ་མྱོང་
དགོས་པ་ནི་གོང་གི་ལུང་བསྟན་དང༌། བླ་མ་དམ་པ་རྣམས་ཀྱིས་
མགྲིན་གཅིག་ ཏུ་གསུངས་པས་བཀྲེས་སྐོམ་གང་ལའང་མི་ཕན་པའི་
ཟས་ངན་འདི་སྲོག་གི་ཕྱིར་ཡང་སྤང་བར་བྱས་ན་བསྟན་འཛིན་གྱི་
ས་ཆེན་དམ་པ་ རྣམས་ ཞབས་པད་བརྟན་ཅིང་། ཡུལ་ཕྱོགས་་་་
རྣམས་སུ་བདེ་སྐྱིད་ཕུན་སུམ་ཚོགས་ཤིང་རྒྱལ་བའི་བསྟན་པ་རིན་པོ་
ཆེ་ཡུན་དུ་གནས་པའི་ ཕན་ཡོན་ཚད་མེད་པས། དོན་འདི་ལ་་་་
དགོངས་ནས་དེ་མོ་རྒྱལ་ཚབ་ངག་དབང་འཇམ་དཔལ་བདེ་ལེགས་
ནས་གྲྭ་ས་རྣམས་ཀྱིས་གཙོས་དགོན་སྡེ་རྣམས་སུ་ཆང་དང་ལྷག་པར་
ཐ་མ་ཁའི་བཀག་བསྡམས་ལེགས་པར་བྱས་ནས་གྲྭ་ས་རྣམས་སུ་མེ་
ཕག་རྩ་ཚིག་ཞེས་ལོ་རེ་བཞིན་ཀློག་རྒྱུ་མཛད་པས། དེ་སྐབས་ཀློང་
རྡོལ་བླ་མ་རིན་པོ་ཆེ་ནས་རྒྱལ་ཚབ་དེ་མོ་ནས་བསམ་ཡས་གསར་གསོ་
བྱས་པ་བས། མགོན་ སྡེ་རྣམས་ སུ་ ཐ་མ་ཁ་འཐེན་མི་ཆོག་པར་
མཛད་པ་ནི་བཀའ་དྲིན་ཤིན་ཏུ་ཆེ་ཞེས་ཐུགས་དགྱེས་ཚོར་ཆེན་པོ་
མཛད་པ་ཡིན་ཞེས་བླ་མ་རྣམས་ཀྱི་གསུངས་སོ།
གཉིས་པ་ཆང་གི་ཉེས་དམིགས་ནི། སྟོན་པ་ཡང་དག་པར་
རྫོགས་པའི་སངས་རྒྱས་ཀྱིས་སྲོག་གི་ཕྱིར་ཡང་འཐུང་མི་ཆོག་པར་མདོ་



216
བསླབ་བྱ་ཉེར་མཁོ་ཕྱོགས་བསྒྲིགས།
བསྔགས་གཉིས་ཀའི་སྐབས་སུ་གསུངས་ཤིང་། ཀླུ་སྒྲུབ་ཐོགས་མེད་
སོགས་འཕགས་ཡུལ་གྱི་གྲུབ་ཆེན་རིམ་བྱོན་དང་ཁྱད་པར་རྗེ་ཙོང་ཁ་
བ་ཆེན་པོ་ཡབ་སྲས་སོགས་ནས་ཆང་ནི་ཉེས་པ་ཐམས་ཅད་ཀྱི་རྩ་བ་
ཡིན་ཚུལ་གསུང་རབ་ལས་ གསལ་བར་གསུངས་ཟིན་པས་འདིར་་་་
བརྗོད་མ་དགོས་ཀྱང༌། རང་ཉིད་དྲན་གསོའི་ཕྱིར་དུ་ཅུང་ཟད་སྤྲོས་
ན། ཆང་ཞེས་བྱ་བའི་སྨྱོ་ཆུ་འདི་ནི། སྔོན་རྒྱ་མཚོ་བསྲུབས་པ་ལས་
ལྷ་མོ་མཛེས་སྡུག་མཐོང་ཚད་ཆགས་པས་མྱོས་ནས་བརྒྱལ་འགྲོ་བ་ཞིག་
བྱུང་བ་ཚང་བའི་དུག་ཟེར་དུག་ཆང་གི་ལྷ་མོ་དེ་མེ་ཏོག་དཀར་བོ་
འདབ་མ་ལྔ་བར་གྱུར་པ་ནི་ཆང་རྩི་མེ་ཏོག་ཅེས་ཆན་ལ་བཏབ་ནས་
ཆང་དུ་ལངས་པར་བྱེད་པ་འདི་ཡིན། དེ་ལས་ཆང་རྩི་ཟེར་བའི་
ཕབས་འདི་འཆོས་པ་ཡིན་པས་ཆང་འཐུང་ན་ཉེས་པ་ཆེན་པོ་ཡོད་
པའི་རྒྱུ་མཚན་ཀྱང་འདི་ལ་བརྟེན་ནས་མཛེས་པའི་ལྷ་མོས་ངན་སོང་
དུ་འཁྱེར་བ་ཡིན་ཏེ། བཅོམ་ལྡན་འདས་ཀྱི་མདོ་དྲན་པ་ཉེར་བཞག་
ལས། ཆང་ནི་དུག་གི་མཆོག་ཡིན་ཏེ། །ཆང་འཐུང་བ་ལ་བསྟན་པ་
ནི། ། དགེ་བའི་ཆོས་རྣམས་ཉམས་པར་འགྱུར། ། གང་གིས་རྟག་ཏུ་
ཆང་བསྟེན་པ། །དེ་ཡི་བློ་ནི་མི་བརྟན་ཞིང༌། །བློ་གཡོ་བ་ལ་ཆོས་མེད་
དེ། ། དེ་ལྟ་བས་ན་ཆང་སྤོངས་ཤིག། ཉམས་བྱེད་ནང་ན་ཉམས་
མཆོག་ནི། ། ཆང་ཞེས་མཁས་པ་རྣམས་ཀྱིས་བཤད། ། དེ་ལྟ་བས་ན་
དུག་ལྟ་བུའི། །ཆང་འཐུང་བ་ནི་རྣམ་པར་སྤོངས། །ཆང་གིས་འདོད་
ཆགས་སྐྱེད་བྱེད་ཅིང༌། ། དེ་བཞིན་ཁྲོ་དང་གཏི་མུག་དག།
མང་



བསླབ་བྱ་ཉེར་མཁོ་ཕྱོགས་བསྒྲིགས།
217
ཆང་་་་
དང་ཡང་དུ་སྐྱེད་བྱེད་པས། །དེ་ལྟ་བས་ན་ཆང་སྤོངས་ཤིག། ཞེས་
དང་། རྒྱུད་རྡོ་རྗེ་རྩེ་མོ་ལས། ཕུང་ཁྲོལ་ཀུན་གྱི་རྩ་བ་ནི། །ཆང་
རྣམ་པར་སྤང་བར་བྱ། ། ཞེས་དང། རྗེ་བླ་མས་ཀྱང་།
འཐུང་བ་ཕུང་ཁྲོལ་ཏེ་ཉེས་དམིགས་ཀུན་གྱི་རྩ་བར་གསུངས་པ་ནི་
རྣལ་འབྱོར་གྱི་རྒྱུད་ཁོ་ན་མ་ཡིན་གྱི་བླ་མེད་དང་ཐུན་མོང་བ་ཡིན་ཏེ།
བླ་མེད་ཀྱི་དཀྱིལ་ཆོག་ཚད་ལྡན་དུ་མར་རྒྱུད་རྡོ་རྗེ་རྩེ་མོ་ནས་འབྱུང་བ་
ལྟར་གསུངས་པའི་ཕྱིར་རོ། །ཞེས་དང་། འདུལ་བ་ལུང་ལས་ཆང་
འཐུང་དམྱལ་བ་ངུ་འབོད་སྐྱེ། སྦྱིན་མཁན་དེ་ཡི་འཁོར་དུ་སྐྱེ། །
ཞེས་དང་། མདོ་ལས། ཆང་འཐུང་བ་ནི་ཚ་བའི་དམྱལ་བར་ལྟུང་
ཞིང་སྐྱེ་བར་འགྱུར་རོ། །དེར་ལྟུང་བའི་སེམས་ཅན་རྣམས་ནི་ལོ་སྟོང་
ཕྲག་མང་བོར་འཚོད་པར་འགྱུར་རོ། །དེ་ནས་ཕྱིར་ཕྱུང་ནས་ཆུ་བོ་
རབ་མེད་ཀྱི་ངོགས་སུ་བརྒྱུགས་པར་བྱེད་དོ། ། གང་དུ་ཡང་འགྲོ་ས་
མེད་པར་ཡང་དང་ཡང་དུ་སྐྱེ་བར་བྱེད་དོ། །དེར་དམྱལ་བའི་སྲུང་མ་
རྣམས་ཀྱིས་མཆིལ་བས་ཉ་འདོན་པ་ལྟར། ལྕགས་བསྲེགས་ཀྱི་ས་
གཞི་ལ་འདེབས་པར་བྱེད་དོ། །དེ་ནས་འདི་ལྟར་སྒྲོག་སྟེ། ཀྱེ་སྐྱེས་
བུ་ཁྱོད་ཅི་འདོད་ཟེར་བས། ཇོ་བོ་སྐོམ་འདོད་བྱས་པས། དམྱལ་
བའི་བསྲུང་མ་དེས་མེ་འབར་བའི་ལྕགས་ཀྱུའི་ཁ་ཕྱེ་སྟེ་ལྕགས་ཞུ་བའི་
ཁུ་བ་ནས་བླུགས་པར་བྱེད་དོ། །དེ་ལ་དེས་མཆུ་སྲེག་གོ། མགྲིན་པ་
ཡང་སྲེག་གོ། བྲང་སྲེག་ གོ།
བྲང་སྲེག་གོ། རྒྱུ་ མ་ སྲེག་ གོ། སྙིང་ སྲེག་ གོ།
བཤང་ལམ་དུ་ལྕགས་ཁུ་ དུ་མར་འཐོན་པར་བྱེད་ནས་ སྡུག་བསྔལ་



218
བསླབ་བྱ་ཉེར་མཁོ་ཕྱོགས་བསྒྲིགས།
དཔག་ཏུ་མེད་པ་མྱོང་བར་བྱེད་ཅིང་། དེའི་དུས་སུ་འཆི་བར་ནི་མི་
འགྱུར་ཏེ། ཇི་སྲིད་ཀྱི་བར་དུ་སྡིག་པའི་ལས་ཀྱི་འབྲས་བུ་མྱོང་བར་
བྱེད་དོ། ། དེ་སྲིད་དུ་དེ་རྣམས་ཀྱི་རྣམ་པར་སྨིན་པ་ཚོར་བ་མྱོང་བར་
བྱེད་དོ། །གལ་ཏེ་སྡུག་བསྔལ་དེ་དག་ལས་ཐར་ན་ཡང་། ཡི་དྭགས་
དང་དུད་འགྲོ་དག་ཏུ་སྐྱེ་ལ། མིར་སྐྱེས་ནའང་ལས་ཀྱི་རྒྱུ་མཐུན་པ་
དེས་ཤིན་ཏུ་དབུལ་བ་དང་ལམ་པོ་ཆེ་དང་བཞི་མདོ་སོགས་སུ་སྐྱེ་ཞིང་།
མདོག་ངན་པ་དང་། སོ་འབའ་ཞིག་སྣང་བ་དང༌། རྐང་བ་རྡོལ་
བ་དང༌། ལུས་རྟག་ཏུ་བཀྲེས་པ་དང༌། སྐོམ་པས་གདུངས་པ་
དང་། བུ་དང་ཆུང་མ་ཕ་དང་མ་དང༌། གཉེན་བཤེས་རྣམས་ཀྱིས་
གཏང་བར་འགྱུར་རོ། །ཞེས་གསུང་། ཡང་མདོ་ལས།
དང་མདོ་ལས། དོན་མེད་
གཞི་ནི་ཆང་ཡིན་ཏེ། །སེམས་ཅན་དམྱལ་བ་བཞད་གད་པ། །དབང་
བོ་ཐམས་ཅད་རྣམས་ཉམས་ཤིང་། ། དོན་མེད་པ་ཡི་རྒྱུར་གྱུར་ཏོ། །
ཆོག་ལ་ ཤིན་ ཏུ་དགའ་བ་དང་། ། ཆགས་ པ་དང་ནི་འཇིགས་པ་་་་་
དང༌། །ངག་གི་སྐྱོན་དང་རློམ་པ་དང༌། ། ཚིག་རྩུབ་བཞི་ནི་དེ་ཡིན་
ནོ། །ཆང་ནི་ཀུན་ཏུ་གཡེང་བས་ཡིད། །བྱ་དང་མི་བྱ་མི་ཤེས་པས། །
དེ་ཕྱུགས་དང་མཚུངས་པ་ཡིན། ། དེ་ལྟ་བས་ན་ཆང་སྤོངས་ཤིག།
ཆང་ ་ གིས་གཡེངས་པའི་ མི་དག་ནི། ། གསོན་ཡང་ཤི་བ་དག་དང་་་་
མཚུངས། །གང་ཞིག་རྟག་ཏུ་གསོན་འདོད་པས། །རྟག་པར་ཆང་ནི་
རྣམ་པར་སྤོངས། །ཆང་ནི་ཉེས་པ་ཀུན་གྱི་གཞི། །རྟག་པར་དོན་ཀུན་
མེད་པར་བྱེད། །ངན་སོང་གསུམ་གྱི་ཐེམ་སྐས་ཏེ། ། མུན་ནག་གནས་



བསླབ་བྱ་ཉེར་མཁོ་ཕྱོགས་བསྒྲིགས།
219
ནི་ཆེན་པོ་ཡིན། ། ཆང་གིས་སེམས་ཅན་དམྱལ་བར་འགྲོ། དེ་
བཞིན་ཡི་དྭགས་འཇིག་རྟེན་དང༌། །ཆང་གི་སྐྱོན་གྱིས་བསླུས་པ་ཡི། །
ཡི་དྭགས་དུད་འགྲོ་རྣམས་སུ་འགྲོ། དུག་གི་ནང་དུ་དུག་ནི་ཆང་། །
དེ་བཞིན་དམྱལ་བའི་ནང་ནས་དམྱལ། །ནད་ཀྱི་ནང་ན་ནད་མཆོག་
ནི། ། ཆང་ཞེས་མཁས་པ་རྣམས་ཀྱིས་བཤད། ། བློ་དང་དབང་བོ་་་
ཉམས་བྱེད་ཅིང༌། ། རིན་ཆེན་ཆོས་ནི་ཟད་བྱེད་པ། །མི་བཟད་ཆང་
ནི་སྐྱེ་གནས་གཅིག། ཆང་ལ་བརྟེན་པའི་མི་དག་ནི། །ཆོས་རྣམས་
ཀུན་གྱི་སྟ་རེ་ཡིན། །ངོ་ཚ་མེད་པར་བྱེད་པའི་མཆོག། ཡང་བར་
རྟག་ཏུ་ཉེ་བར་བསྟན། །ཆང་གིས་འཕྲོག་པར་གྱུར་པའི་སེམས། །བྱ་
བ་དང་ནི་མི་བྱ་བ། །མི་ཤེས་རྣམ་པར་མི་ཤེས་ཤིང༌། །ཐམས་ཅད་མི་
ཡིས་མི་ཤེས་སོ། །གང་ཞིག་ཆང་ལ་བསྟེན་བྱེད་པ། །སྐྱེ་བོ་རེ་འགའ་
དགའ་བྱེད་ཅིང༌། ། རེས་འགའ་ཡོངས་སུ་གདུང་བྱེད་ལ། ། རེས་་་་
འགའ་ སྡིག་ པ་བྱེད་ པ་ ཡིན། ། བློ་ ནི་ ཤིན་ ཏུ་ རྨོངས་བྱེད་ ཅིང་། །
འཇིག་རྟེན་གཉིས་ནི་རྣམས་འཇིག་བྱེད། ། ཐར་བའི་ཆོས་ལ་མེ་ལྟ་
བུར། །སྲེག་བྱེད་ཁོ་ན་ཆང་ཡིན་ནོ། །ཆང་འཐུང་བ་ཡིས་བསླུས་པ་
དག། དེ་ནི་བྱེད་པ་དམན་པ་ཡིན། །མི་བཟད་སེམས་ཅན་དམྱལ་
བར་ལྟུང་། །དོན་མེད་ཅི་ཞིག་ཡོངས་སུ་གདུངས། །འཐུང་བའི་ཚེ་ན་
ཆང་ཞིམ་སྟེ། ། རྣམ་སྨིན་ཚེ་ན་མཆོག་ཏུ་ཚ། ། ཆང་ནི་དམྱལ་བར་
འགྲོ་བར་བྱེད། ། སྡིག་པའི་ཆོས་རྣམས་བྱེད་པ་ལ། །སེམས་གཡེངས་
པ་དག་དགའ་བར་བྱེད། །ཕྱི་ནི་རྣམ་སྨིན་ཚ་བ་རུ། །བློ་ངན་ཡོངས་



220
བསླབ་བྱ་ཉེར་མཁོ་ཕྱོགས་བསྒྲིགས།
སུ་གདུང་བར་འགྱུར། །འདོད་པ་རྣམས་ལ་བློ་མི་གཏོང་། །འདོད་པ་
མཆོག་ཏུ་བསླུ་བ་ཡིན། །འཁོར་བའི་འཆིང་བ་དྲན་པོ་སྟེ། ། སེམས་
ཅན་དམྱལ་བ་ཀུན་གྱི་རྒྱུ། །གང་ཞིག་འདོད་པ་རྣམས་ལ་དགའ། །དེ་
ཡི་སྡུག་བསྔལ་མཐའ་མེད་དོ། ། འདོད་པའི་སྦྲུལ་གྱིས་ཟིན་པ་ལ། །
བདེ་བ་རྣམས་ཀྱང་ག་ལ་ཡོད། ། ཞེས་དང༌། བཅོམ་ལྡན་འདས་
ཀྱིས་ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་
འདོན་པ་བྱ་སྟེ། འབྲུའི་ཆང་དང་། བཅོས་པའི་ཆང་། མྱོས་
པར་འགྱུར་བ་འཐུང་ན་ལྟུང་བྱེད་དོ། །འབྲུའི་ཆང་ཞེས་བྱ་བ་ནི་ཆན་
གྱི་བཏུང་བ་དང་། ཕྱེའི་བཏུང་བ་དང་། ཕབ་ཀྱི་བཏུང་བའོ། །
བཅོས་པའི་ཆང་ཞེས་བྱ་བ་ནི་རྩ་བའི་བཏུང་བ་དང༌། སྡོང་བུའི་
བཏུང་བ་དང་། འདབ་མའི་བཏུང་བ་དང་། མེ་ཏོག་གི་བཏུང་བ་
དང་། འབྲས་བུའི་བཏུང་བའོ། །དེ་གཉིས་ཀ་བསྲེས་པ་ནི་འབྲུའི་
ཆང་དང་བཅོས་པའི་ཆང་ཞེས་བྱའོ། ། དེ་འཐུང་ན་ཞེས་བྱ་བ་ནི་་
མགུལ་དུ་མིད་ནའོ། །ལྟུང་བྱེད་དོ་ཞེས་བྱ་བ་ནི་སེམས་ཅན་དམྱལ་བ་
དང་དུད་འགྲོ་ཡི་དྭགས་ངན་སོང་ངན་འགྲོ་ལོག་པར་ལྟུང་བ་དག་ཏུ་
སྲེག་པར་བྱེད། འཚེད་པར་བྱེད། ལྟུང་བར་བྱེད་པའོ། །གཞན་
ཡང་ཇི་སྲིད་དུ་ལྟུང་བ་དེ་མ་བཤགས་ཤིང་སོ་སོར་མ་བཤགས་ན་དགེ་
བའི་ཆོས་རྣམས་ལ་སྒྲིབ་པར་བྱེད་ པ་ སྟེ། ལྟུང་བྱེད་དོ། ། ཞེས་་་
གསུངས་སོ། ། སྔོན་བུད་མེད་ཞིག་གིས་ཆང་བུམ་པ་གང་ལག་ན་ཁྱེར་
ར་གཅིག་ཁྲིད་ནས་བཙུན་པ་ཞིག་ལ་ཁྱོད་ཀྱིས་ཆང་འདི་འཐུང་ཞིག



བསླབ་བྱ་ཉེར་མཁོ་ཕྱོགས་བསྒྲིགས།
221
ཡང་ན་ར་འདི་གསོད་ཅིག ཡང་ན་ང་ལ་ལོག་པར་སྤྱོད་ཞིག དེ་
ལྟར་མ་བྱས་ན་ཁོ་མོ་ཤིའོ་ཟེར་སྐད། བཙུན་པ་དེའི་བསམ་པ་ལ་ཁོ་
མོ་ལ་སྤྱད་ན་སྡོམ་པ་ཤོར་ཡོང༌། ར་འདི་གསོད་ན་སྲོག་གཅོད་ཀྱི་
ཉེས་པ་ཤིན་ཏུ་ཆེ། དེ་བས་ཆང་འདི་འཐུང་ན་ཅུང་གྲགས་བསམ་
ནས་ཆང་བུམ་པ་གང་བོ་འཐུང་བས་ཁོ་བོ་ར་བཟི་ནས་བུད་མེད་དེ་ལ་
ལོག་པར་སྤྱད། ར་དེ་ཡང་གསད་པས་ཉེས་པ་གསུམ་ཀ་བྱུང་ཞིང༌།
ཆང་འདིས་ནི་འདོད་ཆགས་ལ་སོགས་པ་བསྐྱེད་པར་བྱེད་ཅིང་ཆང་
འཐུང་ནས་ངོ་ཆེ་སྒྲིལ་དེ་རང་གི་ཚེ་འདིའི་མ་ལ་ཡང་ཆགས་པ་སྤྱད་པ་
ལ་ཐེ་ཚོམ་མེད་ཅིང་། ཁྱད་པར་བཙུན་པ་རྣམས་ཆོས་མགོ་མི་ཐོན་
པ་ཕལ་ཆེར་ཆང་ལ་བརྟེན་ནས་ཕུང་བ་ཤ་དག་ཡིན་པ་ནི་ཁོ་བོའི་རང་
ཡུལ་གོང་བོའི་བཙུན་པ་ཕལ་ཆེར་ལ་བལྟས་ན་ཤེས་པར་འདུག་གོ།
དེར་མ་ཟད་ཆང་འདིས་ཞེ་ སྡང་བསྐྱེད་པ་ཡང་ཤིན་ ཏུ་མཐུ་ཆེ་སྟེ།
སྔོན་བུད་མེད་ཞིག་སྐྱེས་པ་གཞན་ཞིག་དང་ཇ་ཆང་བྱེད་པ་ལ་ཁོ་མོའི་
སྔར་གྱི་སྐྱེས་པ་དེ་ཆང་གི་བཟི་ནས་ཡོང་བས་ཞེ་སྡང་སྐྱེས་ནས་བུད་
མེད་དང་སྐྱེས་པ་གཉིས་ཀ་གསད་ནས་རང་གི་ཁྱིམ་ཡང་མེ་ལ་བསྲེག་
པར་བྱས་ཟེར་བ་སོགས་གཏམ་རྒྱུད་ཤིན་ཏུ་མང་བས་ཉེས་པ་ཀུན་གྱི་
རྩ་བ་ཆང་འདི་
དང་འདི་ནི་རྣམ་པ་ཀུན་ཏུ་སྤང་བ་གལ་ཆེའོ། །
གསུམ་པ་སྒོག་སྐྱ་སོགས་ཀྱི་ཉེས་པ་བཤད་པ་ནི། འདི་དང་བོ་
གང་ནས་བྱུང་ཚུལ་ནི། སྔོན་ལྷ་དང་ལྷ་མ་ཡིན་བདུད་རྩི་འདོད་
ཅིང་མི་མཐུན་པས་འཐབ་པ་ན་ལྷ་མ་ཡིན་གྱི་དབང་བོ་སྒྲ་གཅན་་



222
བསླབ་བྱ་ཉེར་མཁོ་ཕྱོགས་བསྒྲིགས།
ལས་ཀྱང་།
འཛིན་གྱི་སྐེ་ཚངས་པའི་འཁོར་ལོས་བྲེགས་པའི་ཁྲག་གི་ཐིག་པ་སར་
ལྷུང་བ་ལས་སྒོག་པའི་རིགས་སྒོག་སྐྱ་གཙོར་གྱུར་པ་བྱུང་བར་བཤད་
ཅིང་། དེའི་ རིགས་ ལ་ སྒོག་སྐྱ་ དང༌། སྒོག་ པའི་ རིགས་ དང་།
བཙོང་དང༌། རི་སྒོག བྲག་སྒོག རྒྱ་སྒོག རླུང་སྒོག བྱེའུ་
སྒོག ཀུན་དོང་གི་རིགས་ལ་ སོགས་ པའོ། ། འདུལ་བ་ལུང་ལས།
སྒོག་སྐྱ་དང་། ཀུན་དོང་དང་། ཀེའུ་དག་ཟ་བར་མི་བྱའོ། །རྩེ་མོ་
ཤ་དང་ཆང་དང་བཙོང་ལ་ སོགས། །དྲི་ངན་ཁ་ ཡི་་
སྒྲིགས་པ་དང༌། འཁྲིས་པ་འདོད་དང་བསྟན་པ་དང་།
སེམས་
ཅན་ཚེ་ལ་ དགའ་མི་བྱ། ། ཞེས་དང༌། སྔོན་དགེ་སློང་ཞིག་གིས་་
སངས་རྒྱས་ཀྱི་ཆོས་བསྟན་པ་ལ་ཁ་མི་ལྟ་བར་ཁ་གཞན་དུ་ལྟ་བས།
བཅོམ་ལྡན་འདས་ཀྱིས་ཀུན་དགའ་བོ་ལ་དེ་གང་ཡིན་གསུངས་པས།
བཙུན་པ་དགེ་སློང་དེས་སྒོག་སྐྱ་འཚལ་ཏོ། །ཞེས་ཞུས་པས། ཀུན་
དགའ་བོ་གལ་ཏེ་དགེ་སློང་འདིས་དེ་རིང་སྒོག་སྐྱ་ཟོས་པར་མ་གྱུར་ན་
ད་ལྟ་ཉིད་དུ་འདིས་འཇིག་ཚོགས་ལ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་
ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་སུམ་
དུ་བྱས་པར་འགྱུར་རོ། །ཀུན་དགའ་བོ་དེ་ལྟ་བས་ན་དེ་ཕྱིན་ཆད་སྒོག་
སྐྱ་དང༌། ཀུན་དོང་དང༌། ཀེའུ་ཡོངས་སུ་ལོངས་སྤྱད་པར་མི་བྱ་
སྟེ། ཡོངས་སུ་ལོངས་སྤྱོད་ན་འགལ་ཚབ་ཅན་དུ་འགྱུར་རོ། །ངས་
དགེ་སློང་སྒོག་སྐྱ་ཟ་བའི་ཀུན་ཏུ་སྤྱད་པའི་ཆོས་བཅའ་བར་བྱ་སྟེ།
དགེ་སློང་ སྒོག་སྐྱ་ཟ་བས་སྒོག་སྐྱ་ཟ་བཞིན་དུ་གཙུག་ལག་ཁང་ལ་་



བསླབ་བྱ་ཉེར་མཁོ་ཕྱོགས་བསྒྲིགས།
223
ཡོངས་སུ་ལོངས་སྤྱོད་པར་མི་བྱ། གནས་མལ་ལ་མ་ཡིན། དགེ་
འདུན་གྱི་ནང་དུ་འགྲོ་བར་མི་བྱ། བྲམ་ཟེ་དང་ཁྱིམ་བདག་འོངས་
ཤིང་ལྷག་པ་རྣམས་ལ་ཆོས་བསྟན་པར་མི་བྱ། མཆོད་རྟེན་ལ་ཕྱག་
མི་བྱ། བྲམ་ཟེ་དང་ཁྱིམ་བདག་རྣམས་ཀྱི་ཁྱིམ་དུ་ཉེ་བར་འགྲོ་བར་
མི་བྱ། སྐྱེད་མོའི་ཚལ་དང་། ཚོགས་ཁང་དང་། ལྷ་ཁང་དང་།
སྐྱེ་བོས་གང་བ་གཞན་དག་ཏུ་གནས་པར་མི་བྱའོ། །ནད་ལ་སོགས་པ་
དགོས་པའི་ཕྱིར་ཡོད་ན་ཟ་བར་བྱའོ། །གང་གི་ཚེ་བྱ་བ་ཟིན་པར་གྱུར་
པ་དེའི་ཚེ་ཕྱོགས་དེ་ཉིད་ཞག་བདུན་འདུག་པར་བྱའོ། །ཀུན་དོང་ནི་
ཞོག་གསུམ། ཀེའུ་ནི་ཞག་གཅིག་གོ། དེ་མས་ཁྲུས་བྱས་ལ་ཆོས་
གོས་དག་ཀྱང་བཀྲུ་བར་བྱ་ཞིང་བདུག་པ་དག་གིས་བདུགས་པར་
བྱའོ། ། སྒོག་སྐྱ་ཟ་བའི་དགེ་སློང་གིས་ཀུན་ཏུ་བཅས་པའི་ཇི་
རྗེ་ལྟར་་
བཅས་པ་རྣམས་ཡང་དག་པར་བླང་སྟེ། མི་གནས་ན་འགལ་ཚབ་
ཅན་དུ་འགྱུར་རོ། །ཞེས་སྡོམ་པ་དང་ལྡན་པ་རྣམས་ཀྱིས་ཟ་མི་རུང་བ་
དང་། ནད་ལ་ཕན་པའི་ཕྱིར་སངས་རྒྱས་ཀྱིས་གནང་བ་ཡིན་ཀྱང་
གཏན་དུ་ཟ་མི་རུང་བའི་ལྷ་ཁང་སོགས་ཀྱི་དྲུང་དུ་ཞག་གྲངས་མ་སོང་
བར་དུ་འགྲོ་མི་ཆོག་པ་སངས་རྒྱས་རང་ཉིད་ཀྱིས་གསུངས་ཤིང་དེ་
དག་ལ། ཡིད་ཆེས་པར་བྱས་ནས་སྤངས་དགོས་སོ། །འགའ་ཞིག་
ནས་ལས་འབྲས་ཁྱད་དུ་གསད་ནས་རྟེན་གྱི་དྲུང་དུ་སྒོག་བཙོང་སོགས་
བག་མེད་དུ་ལོངས་སྤྱད་ནས་དགེ་འདུན་གྱི་དབུས་སུ་ཁོ་བོས་སྒོག་
བཙོང་སོགས་ཟ་གྱིན་ཡོད་ཅིང་ཁྱེད་ཅག་ཚོ་ཡང་ཟོས་ན་རླུང་ལ་ཕན་



224
བསླབ་བྱ་ཉེར་མཁོ་ཕྱོགས་བསྒྲིགས།
པར་འགྱུར་རོ་ཞེས་ལམ་ངན་དུ་འཁྲིད་པ་དེ་ནི་ཁོ་བོ་ནི་དམྱལ་བར་
འགྲོ་བ་ཡིན་ཅིང་། ཁྱེད་ཅག་ཚོ་ཡང་མཉམ་དུ་འགྲོ་ཟེར་བའི་དཔེ་
བཞིན་བདུད་ཀྱི་གྲོགས་པོ་ཡིན་པར་གོ་བར་གྱིས་ཤིག འོ་ན་སྨན་
གཞུང་རྣམས་སུ་སྒོག་སྣའི་ཕན་ཡོན་གསུངས་འདུག་པས། དེ་དག་
ཟོས་ན་ཉེས་པ་མི་འགྱུར་སྙམ་ན། དེ་ལྟར་གསུངས་པ་ནད་ལ་ཕན་
པའི་སླད་དུ་གསུངས་པ་ཡིན་ཅིང༌། དེ་ལྟར་མ་ཡིན་ན་སྨན་གཞུང་
རྣམས་སུ་བཙན་དུག་སྦྱར་བ་བཤད་ཡོད་པས། རྒྱུན་དུ་བཙན་དུག་
ཟོས་ན་ཕན་གནོད་གང་ཡོང་རང་གི་སེམས་ལ་བྱ་ར་བྱས་ནས་གཞན་
དག་ཕུང་ལ་མ་སྦྱར་བར་གལ་ཆེའོ། །
ཞར་བྱུང་སྣ་ཐ་ཁ་ཟེར་བ་འདི་ནི་དང་བོ་གང་ནས་བྱུང་བར་
གསུང་རབ་དང་བླ་མའི་ཞལ་ནས་དངོས་སུ་མ་ཐོས་ནའང་ཉེས་ཚབ་
ཆེ་བས་གསུང་ཚུལ་ལ་དཔག་ན། ཐ་མ་ཁ་དང་ཕྱོགས་མཚུངས་པ་
ཡིན་འདྲ་ཞིང་། བདག་གི་བླ་མ་རྣམས་ཀྱིས་སྣ་ཐ་ཁ་ཟེར་བ་འདིའི་
དུ་བའམ་
པའམ་དྲིའི་རྩ་ཐམས་ཅད་འགག་པར་བྱེད་ཅིང་རྩ་ ཁ་འབྱེད་མི་
ནུས་ཤིང་། རྩ་རླུང་ཐིག་ལེ་དང་འཕོ་བ་ལ་སོགས་པ་མི་སྦྱོང་བ་དང༌།
དུ་བའམ་དྲི་དེས་ལྷ་ཀླུ་སོགས་ལ་ཕོག་ཐུག་ཆེ་ཞིང་། ཁྱད་པར་་་
བསྙེན་སྒྲུབ་སོགས་ཇི་ལྟར་བགྱིས་ཀྱང་ཡི་དམ་གྱི་ལྷ་དང་ཇེ་རིང་འགྲོ་
བ་མ་གཏོགས་ལྷ་འགྲུབ་པའི་སྐལ་བ་མེད་ཅིང༌། སྔགས་ཇི་ལྟར་
གྲངས་ཀྱང་འབྲས་བུ་མི་འགྲུབ་པ་དང༌། མཁྲིས་པའི་གཙོ་བྱས་པའི་
ནད་མང་བོ་བསྐྱེད་ནས་སྨན་བཅོས་ སོགས་ཀྱི་བྱ་ཐབས་བྲལ་ཞིང་



བསླབ་བྱ་ཉེར་མཁོ་ཕྱོགས་བསྒྲིགས།
225
འགའ་ཞིག་སྣ་ཐ་ཁ་འཐེན་ཆེས་ནས་མིག་ལོང་བ་སོགས་གཏམ་རྒྱུས་
མང་ཞིང༌། རྣམ་སྨིན་གྱི་འབྲས་བུར་ཚེ་ཕྱི་མར་ངན་སོང་གི་སྡུག་
བསྔལ་དྲག་པོ་མྱོང་དགོས་པར་གསུངས་པས། དོན་དེ་དག་ལ་་་
དགོངས་ནས་ད་ལྟ་རྒྱུད་སྟོད་སྨད་སོགས་དགོན་སྡེ་འགའ་ཞིག་ཏུ་སྣ་
ཐ་ཁ་ལ་དོ་དམ་ཤིན་ཏུ་ཆེ་བར་མཛད་པ་ནི་རྒྱལ་བའི་བསྟན་པ་ཡུན་དུ་
གནས་པའི་ཐབས་ཁོ་ནར་འབད་པ་ཡིན་འདུག་ཅིང་། སྔོན་དུ་་
བདག་གི་བླ་མ་གཙང་གི་ ཤར་རྩེ་མཁན་པོ་དབུས་སུ་ཕེབས་ནས་་་
བཀའ་ཆོས་གནང་སྐབས། གྲྭ་བ་རྣམས་ནས་སྣ་ཐ་ཁ་བག་མེད་དུ་
ཆོས་ཉན་པའི་ཚེ་ལོངས་སྤྱོད་པས་བླ་མ་རིན་པོ་ཆེ་ཐུགས་ཁྲོ་བའི་ཚུལ་
གྱིས་བདག་ཚོའི་གཙང་གི་བཙུན་པ་རྣམས་ཀྱིས་ཆང་ལ་བག་མེད་དུ་
སྤྱད། དབུས་ཀྱི་བཙུན་པ་རྣམས་ཀྱི་སྣ་ཐ་ཁ་བག་མེད་དུ་སྤྱད་་་
གསུངས་བཀས་བཀྱོན་པར་མཛད་པ་འདི་དག་ལ་སེམས་ན་ཉེས་ཚབ་
ཤིན་ཏུ་ཆེ་བར་ཡིན་འདུག་པས་སངས་རྒྱས་ཀྱི་བཅས་པ་ནི་མ་གནང་
སྙམ་ ནས་ བག་ མེད་ དུ་ ལོངས་ སྤྱོད་ པར་ མི་ བྱའོ། ། ཚོམས་ ལས།
སྡིག་པ་ཤིན་ཏུ་ཆུང་ངུ་ལའང་། །མི་གནོད་སྙམ་དུ་བརྙས་མི་བྱ། །ཆུ་
ཡི་ཐིགས་པ་བསགས་པས་ཀྱང༌། ། སྣོད་ཆེན་ཁད་ཀྱིས་གང་བར་་་་
འགྱུར། ། ཞེས་དགེ་བ་ཕྲ་མོ་ནས་སྒྲུབ་ཅིང༌། མི་དགེ་བ་ཕྲ་མོ་ནས་
སྤངས་དགོས་ཤིང༌། ཉེས་བྱས་ཕྲ་མོར་གཏོགས་པ་འགའ་ཞིག་གི་
རྣམ་སྨིན་ལ་ ཕམ་ པ་ ལས་ ཀྱང་ལྕི་བ་ཡང་ཡོད་ པར་ གསུངས་ པས།
རང་ཅག་རྣམས་ད་ལེན་རྙེད་པར་དཀའ་བའི་མི་ལུས་རིན་པོ་ཆེ་ཐོབ།



226
བསླབ་བྱ་ཉེར་མཁོ་ཕྱོགས་བསྒྲིགས།
མཇལ་བར་དཀའ་བའི་སངས་རྒྱས་ཀྱི་བསྟན་པ་སྤྱི་དང་ཁྱད་པར་རྗེ་
ཙོང་ཁ་བ་ཆེན་པོའི་བསྟན་པ་དང་མཇལ། བླ་མ་དམ་པ་རྣམས་ཀྱི་
བཀའ་དྲིན་ལས། བླང་དོར་གྱི་བྱ་བཞག་ཤེས་པའི་དུས་འདིར་མ་ལེ་
སོར་གསུམ་ཁ་ལ་བཅུག་ནས་ད་ལེན་ཡོད་ན་ཡོད་པ་ཡིན། ད་ལེན་
མེད་ན་མེད་པ་ཡིན་ཟེར་བའི་དཔེ་བཞིན་སྙིགས་མའི་དུས་འདིར་དལ་
འབྱོར་ཐོབ་པ་དོན་དང་ལྡན་པ་ཞིག་ད་ལྟ་ཉིད་དུ་བྱ་དགོས་སོ། །ཀྱེ་
མ། སྙིགས་དུས་བདུད་ཀྱི་བར་ཆད་ཆེས་མང་བའི། ། ལྷག་ པར་
ཟས་ངན་འདི་རྣམས་ཕུང་ཚབ་ཆེ། ། ཐ་མ་ཁས་ནི་འདོད་ཆགས་་་
བསྐྱེད་པར་བྱེད། །ཆང་གིས་ཞེ་སྡང་མེ་ལྟར་འབར་བ་བྱེད། ། སྒོག་སྐྱ་
སོགས་ཀྱིས་གཏི་མུག་བསྐྱེད་པར་བྱེད། ། གསུམ་ཀས་དུག་གསུམ་སོ་
སོར་སྤེལ་བར་བྱེད། །ཚུལ་འདི་ཤེས་པར་བྱས་ནས་མ་སྤངས་ན། །
ཕྱུགས་དང་ཁྱད་པར་མེད་དེ་གོ་བར་གྱིས་ཤིག། དེང་ནས་བཟུང་སྟེ་
ཚེ་རབས་ཐམས་ཅད་དུ། །རྗེ་བཙུན་བླ་མས་འབྲལ་མེད་རྗེས་བཟུང་
སྟེ། །ས་དང་ལམ་གྱི་ཡོན་ཏན་མཐར་ཕྱིན་ནས། །སྐུ་གསུམ་གོ་འཕང་
མྱུར་དུ་ཐོབ་པར་ཤོག། སྐལ་བཟང་ཞིང་འདིའི་རྒྱལ་བ་སྲས་བཅས་
ཀྱི། ། ཐུགས་བསྐྱེད་མཛད་འཕྲིན་སྨོན་ལམ་ཡོངས་བཟླུམས་ སྐུ། །
བཀའ་དྲིན་མཚུངས་མེད་རྗེ་བཙུན་བླ་མ་མཆོག། བསྟན་འཛིན་རྒྱ་
མཚོའི་ཞབས་ལ་ཕྱག་བགྱིའོ། །གང་གི་གསང་གསུམ་མཛད་འཕྲིན་
མཐའ་ཀླས་པས། ། སྙིགས་དུས་སྐྱེ་བོའི་བག་མེད་སྤྱོད་ངན་ཟས། །
གང་འདུལ་ཐབས་ཀྱིས་འགོག་པའི་སྨན་མཆོག་དང་། །མཚུངས་པའི་



བསླབ་བྱ་ཉེར་མཁོ་ཕྱོགས་བསྒྲིགས།
227
བཀའ་བསྟན་དགོངས་བསྡུས་སྙིང་བོ་འདི། ། ནོར་གླིང་རྟགས་བརྟན་
པོ་བྲང་གད་དར་བ། ། དད་དམ་ད གེ་འ དུ ན་མཚུངས་མེད་ ལྷག་
བསམ་ལས། ། ཆོས་སྦྱིན་མི་འཛད་པར་བསྐྲུན་དགེ་བ་དེས། །རྒྱལ་
བསྟན་མི་ཉམས་དར་རྒྱས་ཡུན་གནས་ཤོག། དེ་འཛིན་སྐྱེས་ཆེན་སྐུ་
ཚེ་བརྟན་པ་དང་། ། རླབས་ཆེན་ཐུགས་བསྐྱེད་མཛད་འཕྲིན་འོད་་
སྣང་གིས། ། ས་གསུམ་ཡོངས་ལ་ ཕན་བདེའི་རྫོགས་ལྡན་འབྲས། །
ལོངས་སུ་སྤྱོད་པའི་དགའ་སྟོན་མཆོག་སྩོལ་ཤོག། བསླབ་ལྡན་དགེ་
འདུན་ཐུགས་མཐུན་ཁྲིམས་གཙང་ཞིང༌། །སྐྱེ་བོའི་ཚོགས་རྣམས་བག་
དང་ལྡན་གྱུར་ནས། ། ལེགས་ཉེས་དགེ་སྡིག་བླང་དོར་བྱ་བ་ལ། །
འཇུག་ལྡོག་ནམ་ཡང་ལྷོད་མེད་སྤྱོད་པར་ཤོག། ཅེས་པ་འདི་ནི་ཆོས་
བཟང་བླ་མ་རིན་པོ་ཆེའི་གསུང་འབུམ་ག་བ་ནང་ནས་ཟུར་དུ་ཕྱུངས་
བའོ། །བསླུ་མེད་སྟོན་པ་མཆོག་དེས་འགྲོ་བ་ལ། ། ཆང་ནི་བག་མེད་
ཀུན་གྱི་རྩ་བར་གསུངས། ། སྣ་ཐ་ཐ་མ་ཁ་ཡང་དེ་བཞིན་ཏེ། །ནད་
དང་བྱུར་སྣ་འདྲེན་ཅིང་དགེ་ཕྱོགས་འགྲིབ། །དེ་ཕྱིར་ཉེས་པའི་ཆུ་
ལོན་ཞལ་གདམས་འདི། །ལྷག་བསམ་དག་པས་པར་དུ་བསྐྲུན་པའི་
མཐུས། ། བདག་དང་འགྲོ་ཀུན་བག་མེད་ལས་བཟློག་སྟེ། ། སྤྱོད་པ་
བཟང་བོའི་ངང་ཚུལ་ལྷུར་ལེན་ཤོག། ཚེ་རབས་ཀུན་ཏུ་བག་ཡོད་ལ་
གོམས་ཤིང་། །ཡོན་ཏན་ཡར་ངོའི་རི་བོང་འཛིན་པ་བཞིན། ། གོང་
ནས་གོང་འཕེལ་གང་བ་ཡོངས་རྫོགས་ཏེ། ། བླང་དོར་གསལ་བའི་
ཕྱེད་པོར་འགྱུར་བར་ཤོག། ཅེས་པ་འདི་ཡང་ཇོ་ལགས་དཔལ་ལྡན་



228
བསླབ་བྱ་ཉེར་མཁོ་ཕྱོགས་བསྒྲིགས།
ནས་པར་བསྐྲུན་གནང་སྐབས་ སེར་ལྷ་ཆོས་མིང་བས་སྨོན་ པ་དགེ།
། །སརྦ་མངྒ་ལཾ། །



རྩོམ་སྒྲིག་འགན་འཁུར་བ། འབྲུག་རྒྱལ་མཁར།
མདུན་ཤོག་གཟིགས་བྱང་། གྲགས་པ།
༄༅། །བསླབ་བྱ་ཉེར་མཁོ་ཕྱོགས་བསྒྲིགས།
ཆ་རིས་སྐལ་བཟང་ཐོགས་མེད་དང་
ངག་དབང་སྦྱིན་པས་ལེགས་སྒྲིག་བྱས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཁང་གིས་བཀྲམ།
ཀན་སུའུ་ཅིན་ཉིན་པར་ཁང་གིས་དཔར།
དེབ་ཚད། ཧོ་སྨིས850Xཧོ་སྨིས1168 1/32 དཔར་ཤོག7. 5 ཡིག་གྲངས། 80000
2000ལོའི་ཟླ1པར་པར་གཞི་དང་བོ་བསྒྲིགས། 2000ལོའི་ཟླ1པར་པར་ཐེངས་དང་བོ་དཔར།
དཔར་གྲངས། 1-3,500
ISBN7--5421-0705-4/I • 155 རིན་གོང་སྒོར། 11. 00



教诲集
恰日,嘎藏它
美俄旺金巴整理
甘肃民族出版社出版
(730000 兰州市滨河东路296)
青海省新华书店发行
甘肃省静宁印刷厂印刷
开本 850X1168 毫米 1/32
印张 7.5 字数 80 千
2000年1月第1版
2000年1月第1次印刷
印数1-3,500
ISBN7-5421-0705-4/1.155(民文)
定价:11.00 元



责任编辑:周甲克
封面题字:智,华
ISBN 7-5421-0705-4
ISBN 7-5421-0705 -4
1.155(民文) 定价:11.00 元
9787542107053">
